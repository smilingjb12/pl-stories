SPORT DODAJE SKRZYDEŁ
4. SPORT

Rytm życia współczesnego świata jest coraz szybszy i intensyw­
niejszy, coraz więcej czasu spędzamy w pracy, przed komputerem, z te­
lefonem w ręku. Uprawianie sportu w takiej sytuacji jest sposobem na 
relaks, aktywny wypoczynek. Sport pomaga dbać o zdrowie, być bar­
dziej zdyscyplinowanymi i towarzyskimi. To na pewno nie wszystkie 
przyczyny popularności sportu. Jak nasi przodkowie w czasach staro­
żytnych żądni jesteśmy widowisk i mocnych wrażeń. Stąd bijąca wszel­
kie rekordy oglądalność Igrzysk Olimpijskich, meczy piłkarskich oraz 
mistrzostw świata i Europy w różnych dyscyplinach sportowych, za­
kładanie licznych klubów kibica znanych sportowców. Kibicujemy za­
wodnikom na boiskach, przed telewizorem albo w Internecie, czując się 
częścią triumfu, wierząc, że również jesteśmy najlepsi i możemy wiele 
dokonać. Zwycięstwo naszego sportowca albo reprezentacji narodowej 
jest powodem do dumy, daje nam poczucie pewnej wagi na arenie mię­
dzynarodowej. Kibice zapominają o różnicach wieku, wykształcenia, za­
wodu, poglądów politycznych.

Zimowe dyscypliny sportowe niezmiennie cieszą się popularnością 
w Polsce i w Rosji. Niezapomnianych wrażeń dostarcza nam biathlon -  
wstrzymujemy oddech, gdy sportowcy strzelają, i krzyczymy, chcąc do­
dać im sił, gdy zbliżają się do mety. W 2009 roku Tomasz Sikora (srebr­
ny medalista olimpijski) jako pierwszy w historii Polak został liderem 
klasyfikacji generalnej Pucharu Świata w biathlonie.

W skład reprezentacji narodowej Rosji w biathlonie weszło wielu 
wybitnych sportowców, między innymi Iwan Czerezow. Jest dwukrot-



nym medalistą olimpijskim w sztafecie (srebro XX Zimowych Igrzysk 
Olimpijskich w Turynie 2006 roku i brąz XXI Zimowych Igrzysk 
Olimpijskich w Vancouver), mistrzem świata 2005 roku w sztafecie 
mieszanej, mistrzem świata 2007 roku i 2008 roku w sztafecie męż­
czyzn, brązowym medalistą Mistrzostw Świata 2009 roku w biegu ma­
sowym, srebrnym medalistą Mistrzostw Świata 2011 roku w sztafecie 
mężczyzn.

Ekstremalne dyscypliny sportowe budzą tym większy zachwyt, im 
bardziej zdajemy sobie sprawę z ryzyka. Adam Małysz jest prawdziwą 
legendą skoków narciarskich nie tylko w Polsce, ale i na całym świecie. 
To multimedalista olimpijski, zdobył wszystkie możliwe nagrody i me­
dale, w tym cztery medale olimpijskie, cztery złote medale mistrzostw 
świata w klasyfikacji indywidualnej, cztery Puchary Świata.

Wśród zimowych sportów zespołowych niewątpliwym liderem 
jest hokej na lodzie. Widowiskowy, czasami brutalny, hokej ma wie­
lu kibiców na całym świecie. Reprezentacja Rosji w hokeju na lodzie 
mężczyzn po raz pierwszy zagrała w 1992 roku jako spadkobierca re­
prezentacji Związku Radzieckiego. Trzykrotnie zdobyła złoty medal 
Mistrzostw Świata w 1993, 2008 i 2009, dwukrotnie srebrny medal 
w 2002 i 2010 oraz brązowy medal w 2005 i 2007. Jest srebrnym me­
dalistą Zimowych Igrzysk Olimpijskich w Nagano i brązowym medali­
stą Igrzysk Olimpijskich w Salt Lake City. W chwili obecnej reprezen­
tacja Rosji należy do czołówki reprezentacji w hokeju na lodzie. Po­
pularności sportowi dodają zdolni i charyzmatyczni zawodnicy jak na 
przykład Aleksander Owieczkin grający na pozycji lewoskrzydłowego. 
Obecnie występuje w Washington Capitals. W 2006 roku Owieczkin 
zdobył nagrodę Calder Memorial Trophy. W 2009 roku trafił do dzie­
siątki najlepszych zawodników NHL dziesięciolecia. W reprezentacji 
narodowej debiutował w wieku 17 lat, będąc najmłodszym zawodni­
kiem w historii reprezentacji. W składzie reprezentacji Rosji zagrał 
podczas pięciu mistrzostw świata oraz na Igrzyskach Olimpijskich 
w Turynie i Vancouver.

Życie kibica jest pełne wrażeń i autentycznych emocji o każdej 
porze roku. Zawody i mistrzostwa w zimowych dyscyplinach sporto­
wych ustępują miejsca letnim, znów czekamy na rekordy naszych ulu­
bieńców.



Rosyjska lekkoatletka uprawiająca skok o tyczce Jelena Isinbaje- 
wa jest prawdziwą gwiazdą. Dwukrotnie zdobyła złoty medal Igrzysk 
Olimpijskich (2004 i 2008), pobiła 27 rekordów świata. Jelenę Isinba- 
jewą dwukrotnie wyróżniono prestiżową nagrodą Laureus World Sports 
Awards.

Niewyobrażalna wytrzymałość i siła charakteru imponują w na­
szych czasach chałtury, gdy każdy może udawać, że śpiewa, tańczy, 
maluje. Sport jest bezlitosny wobec amatorstwa. Tak szybko jak poru­
sza się Robert Korzeniowski -  wielokrotny mistrz olimpijski w cho­
dzie na 20 i 50 km -  większość z nas nie potrafi przejechać nawet ro­
werem.

Najwięcej kibiców na całym świecie z całą pewnością ma piłka noż­
na. Wiele osób ogląda rywalizację reprezentacji narodowych i klubów 
piłkarskich, śledzi losy piłkarzy, transfery i zdobyte bramki.

Najbardziej utytułowanymi klubami piłkarskimi w Rosji są CSK 
Moskwa i Zenit Sankt Petersburg. CSK Moskwa został trzykrotnym mi­
strzem Rosji, sześciokrotnym zdobywcą Pucharu Rosji i czterokrotnym 
zdobywcą Superpucharu Rosji. To pierwsza rosyjska drużyna, która wy­
grała turniej w europejskiej klubowej piłce nożnej -  Puchar UEFA 2005. 
Zenit Sankt Petersburg jest jedyną drużyną, która zdobyła wszystkie 
najważniejsze trofea piłkarskie Rosji: mistrzostwa (2007, 2010) Puchar 
(1998/1999, 2009/2010), Superpuchar (2008, 2011) i Puchar Premier 
League. Zenit zdobył Puchar UEFA (2007/2008) oraz Superpuchar UEFA 
(2008).

W polskiej ekstraklasie największe sukcesy osiągnęły takie klu­
by piłkarskie jak Lech Poznań i Wisła Kraków. Zawody międzynaro­
dowe sprzyjają nie tylko rozwojowi sportu, ale i infrastruktury kraju 
oraz turystyki. Polska i Ukraina mają pod tym względem szczęście, 
ponieważ razem wywalczyły prawo do organizacji Mistrzostw Eu­
ropy w piłce nożnej 2012. Rosja natomiast będzie gospodarzem Mi­
strzostw Świata 2018. Po raz pierwszy mundial odbędzie się w Euro­
pie Wschodniej.

Podobnie jak każda inna działalność, sport ma również ujemne stro­
ny, ale nawet skandale dopingowe i afery korupcyjne nie mogą przyćmić 
blasku rekordów i niezapomnianych emocji.



Słowniczek CD
Igrzyska Olimpijskie Олимпийские игры 
Mistrzostwa Świata Чемпионат мира 
Mistrzostwa Europy Чемпионат Европы 
zawodnik спортсмен 
medalista медалист 
mistrz чемпион
reprezentacja narodowa национальная сборная 
kibic болельщик 
klasyfikacja generalna общий зачет 
Puchar Świata Кубок мира
