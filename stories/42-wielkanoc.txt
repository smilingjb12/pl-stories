SYMBOLE I TRADYCJE WIELKANOCNE
20. WIELKANOC

Wielkanoc jest ważnym świętem chrześcijańskim upamiętniają­
cym zmartwychwstanie Jezusa Chrystusa. Przypada między 22 mar­
ca i 25 kwietnia w pierwszą niedzielę, po pierwszej wiosennej pełni 
księżyca.

Wielkanoc poprzedza post trwający 6 tygodni. Pierwszy dzień postu 
to środa popielcowa. W kościołach podczas nabożeństw posypuje się gło­
wy wiernych popiołem z ubiegłorocznych palm wielkanocnych. Rytuał 
jest znakiem żalu za grzechy, gotowości do oczyszczenia.

Ostatni tydzień przed Wielkanocą stanowi okres wspominania naj­
ważniejszych dla wiary chrześcijańskiej wydarzeń i nazywany jest Wiel­
kim Tygodniem.

Rozpoczyna go Niedziela Palmowa, nazywana także Wierzbną. Jest 
poświęcona obchodom wjazdu Chrystusa do Jerozolimy, dokąd wraz 
z uczniami przybył na święto Paschy. Witały go tłumy ludzi rzucając na 
drogę, którą jechał na osiołku, gałązki oliwne i palmowe. Najważniejsza 
uroczystość kościelna Niedzieli Palmowej to procesje z palmami. W Pol­
sce w palmie są gałązki wierzbowe. Przybiera się je  kolorowymi wstąż­
kami i suszonymi lub sztucznymi kwiatami.



Najbogatsze w obrzędy i zwyczaje są trzy ostatnie dni Wielkiego Ty­
godnia: Wielki Czwartek, Wielki Piątek i Wielka Sobota.

Wielki Czwartek upamiętnia ostatnią wieczerzę. Na pamiątkę umy­
cia nóg apostołom przez Chrystusa, przed ostatnią wieczerzą, biskupi ob­
mywali nogi 12 biedaków. Był to znak chrześcijańskiej pokory i miłości 
do bliźniego.

W całej Polsce w Wielkim Tygodniu odbywają się misteria Męki 
Pańskiej -  przedstawienia odtwarzające wydarzenia opisane w Biblii. 
W Wielki Piątek następuje kulminacja: sąd, Piłat wydaje wyrok, Jezus 
idzie na miejsce kaźni, zostaje ukrzyżowany.

Wielki Piątek w kościele jest dniem żałoby. Według Ewangelii Chry­
stus został ukrzyżowany na wzgórzu koło Jerozolimy, zwanym Golgota.

Do naszych czasów przetrwała tradycja Grobów Chrystusa, bogato 
przystrojonych kwiatami. W dużych miastach do dziś jest zwyczaj „cho­
dzenia na groby” -  odwiedzania ich w różnych kościołach.

Z polską tradycją wielkanocną związany jest obyczaj straży grobo­
wych. Nawiązuje do wart żołnierzy rzymskich, którzy pilnowali grobu 
Chrystusa. Do dziś przy Grobach Pańskich w Polsce niosą wartę strażacy 
w galowych mundurach lub żołnierze.

Wielki Piątek jest dniem ścisłego postu. Tylko raz w ciągu dnia moż­
na zjeść do syta. Wielki Piątek jest także dniem przygotowań domowych. 
Przede wszystkim należy przygotować kolorowe jajka, nazywane pisan­
kami.

Wielka Sobota jest dniem święcenia pokarmów wielkanocnych, są to 
między innymi chleb, jajka, kolorowe pisanki, wędliny, mięso, baby wiel­
kanocne, sól, pieprz, baranek z cukru albo z masła. Baranek symbolizuje 
ofiarę, Chrystusa Zmartwychwstałego. Pokarmy przynosi się do kościoła 
najczęściej w koszyczkach, ozdobionych wstążkami i kwiatami.

Wielką Niedzielę Wielkanocną (Wielkanoc) rozpoczyna rezurek­
cja -  uroczysta msza, po której ludzie udają się do domów na ucztę 
wielkanocną. Przed rozpoczęciem śniadania wielkanocnego ludzie 
dzielą się święconym, przede wszystkim jajkiem, życząc sobie nawza­
jem zdrowia, powodzenia i radości. Ten dzień spędza się w gronie ro­
dzinnym.

Wg B. Ogrodowskiej



Słowniczek CD

popiół пепел
ubiegłoroczny прошлогодний
rytuał ритуал
żal раскаяние
grzech грех
oczyszczenie очищение
ostatnia wieczerza тайная вечеря
apostoł апостол
biskup епископ
pokora смирение
bliźni ближний
misterium мистерия
Męka Pańska страсти Господни
Piłat Пилат
wyrok приговор
kaźń казнь
ukrzyżowanie распятие
żałoba скорбь
Ewangelia Евангелие
Jerozolima Иерусалим
Golgota Голгофа
ofiara жертва
