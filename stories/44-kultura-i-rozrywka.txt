MUZEUM NOCĄ, TEATR WSZĘDZIE
2. KULTURA I ROZRYWKA

W 1997 r. w Berlinie odbyła się ciekawa akcja promocyjna. Nie 
promowano żadnego towaru, była to prawdziwa reklama rozrywki kul­
turalnej. Dziś trudno w to uwierzyć, ale to właśnie posiadający jedną 
z najwspanialszych i najbogatszych na świecie Wyspę Muzealną Berlin 
pod koniec lat 90. dostrzegł niebezpieczny trend: młodzież nie chodzi do 
muzeów! Zaradni Niemcy krótko zastanawiali się nad problemem i wy­
myślili Noc Muzeów. Co prawda, trudno było ręczyć, że w godzinach 
nocnych w wybranym dniu młodzież i dorośli zamiast do kolegów lub 
do klubów pójdą do muzeów. Mimo że w większości muzeów w Berlinie 
był jeden dzień w tygodniu lub miesiącu, gdy można było zwiedzić je 
bezpłatnie, stwierdzono, że to właśnie brak opłat lub symboliczne bilety 
mogą przyciągnąć więcej osób do instytucji kulturalnych w nocy. Najle­
piej, by noc była ciepła, na przykład majowa, tym bardziej, że Światowy 
Dzień Muzeów obchodzi się 18 maja. Co prawda pierwsza Noc Muzeów 
w Berlinie odbyła się w styczniu. Dodatkową atrakcją stały się poczę­
stunki, koncerty i warsztaty, w których każdy mógł wziąć udział. To był 
najbardziej udany projekt w zakresie szerzenia zainteresowania kulturą, 
sztuką i historią w ostatnich latach. Później do niemieckiej nocy muzeów 
dołączyły podobne projekty we Francji i Holandii. W 2007 r. inicjatywę 
oficjalnie poparła Rada Europy, 19 maja 2007 r. ponad 2000 muzeów 
w 39 miastach europejskich otworzyło drzwi dla tysięcy zwiedzających 
w sobotę wieczorem. W akcji wzięły udział Bruksela, Londyn, Paryż, Bu­
dapeszt, Wilno, Warszawa, Kraków i wiele innych miast. Obecnie ponad 
120 miast europejskich raz w roku umożliwia obejrzenie skarbów kultury 
za darmo wszystkim chętnym w godzinach nietypowych dla muzeów.

Pierwsza Noc Muzeów w Polsce odbyła się w Poznaniu. W 2003 r. 
Poznańskie Muzeum Narodowe zdecydowało się na ten ryzykowny eks­
peryment. Impreza miała duże powodzenie, dlatego w następnym roku 
ruszyła Noc Muzeów w konserwatywnym Krakowie. W Krakowie tej 
nocy jeździły specjalne tramwaje, wyemitowano „magiczną złotówkę” -  
monetę pamiątkową, która była jednocześnie biletem wstępu do wielu 
muzeów. Dziś lista polskich miast uczestniczących w Europejskiej Nocy 
Muzeów liczy ponad 60 nazw. Są to m. in. Muzeum Lubelskie na Zamku



w Lublinie, Muzeum Archeologiczne i Etnograficzne w Łodzi, Muzeum 
Okręgowe w Toruniu organizujące Noc Muzeów w Ratuszu Staromiej­
skim, słupski Zamek Książąt Pomorskich słynący z walk rycerzy, towa­
rzyszących Nocy Muzeów.

Zastanawiając się nad celem akcji, wyznaczonym jeszcze w Berlinie, 
stwierdzimy, że został osiągnięty, bo przecież nie osoby starsze wybierają 
się w nocy na sale muzealne. Jednocześnie zdajemy sobie sprawę z tego, 
że nawet wiedza i kultura, dobra ponadczasowe, muszą aktywnie się pro­
mować i narzucać „klientowi”. To co było nie do pomyślenia w XIX w. 
i nawet w połowie XX w., gdy -  być może ze względu na brak telewizji 
i Internetu -  na wystawy znanych malarzy ustawiała się kolejka, dziś sta­
je  się rzeczywistością. Nie szukamy już drogi do piękna, to ono stara się 
do nas dotrzeć, jak każdy inny towar.

Oferta muzealna na całym świecie jest bardzo różnorodna, czynne są 
muzea sztuk pięknych, muzea historyczne, etnograficzne, przyrodnicze, 
istnieje nawet muzeum posągów z wosku. Najbardziej znane muzeum 
tego typu to Muzeum Figur Woskowych założone przez Marie Tussaud. 
Po rewolucji francuskiej przybyła do Londynu z woskowymi odlewami 
zgilotynowanych francuskich arystokratów, te właśnie podobizny stano­
wiły początkowy zbiór muzeum. Pierwsza stała wystawa została zało­
żona przy Baker Street w 1835 r., następnie muzeum rozwijało się, teraz 
ma stałe filie w 6 miastach świata: Amsterdamie, Hongkongu, Las Vegas, 
Nowym Jorku, Szanghaju i Berlinie. W Muzeum Madam Tussaud są róż­
ne sale, m. in. sala sław, sala strachu, sala bohaterów filmowych, sala 
prezydentów i wiele innych.

W Polsce jest dużo ciekawych muzeów: muzea morskie na Wybrze­
żu, Muzeum Piernika w Toruniu i inne. Szczególnie atrakcyjne są dwor­
ki -  muzea kultury szlacheckiej oraz muzea kultury miejskiej, przedsta­
wiające warunki życia codziennego mieszczan, jak np. Muzeum Kultury 
Miejskiej w Katowicach. W przeciwieństwie do zamków i pałaców, te 
muzea pozwalają dotknąć życia codziennego przodków i dlatego stano­
wią cenne źródło poznawania historii. Ważną i dość specyficzną odmianą 
muzeów, spokrewnionych z muzeami etnograficznymi, są skanseny. Na­
zwa tego typu obiektów pochodzi od nazwy pierwszego takiego muzeum 
założonego w Sztokholmie w 1981 r. przez Artura Hazeliusa. Obecnie 
w każdym regionie Polski jest muzeum wsi (np. lubelskiej, śląskiej itd.),



a wyraz „skansen” nawet zdążył nabrać w polszczyźnie negatywnego 
znaczenia.

Czasami pomysły promowania kultury rodzą się ze względów nie 
mających nic wspólnego z kulturą. W 1985 r. grecka minister kultury 
Melina Mercouri zainicjowała projekt, którego zadaniem było jedno­
czenie Europejczyków poprzez kulturę -  Europejskie Miasto Kultury. 
Pierwszym takim miastem stały się greckie Ateny. W miarę upływu lat 
okazało się, że kultura nie dała się potraktować jako narzędzie polityczne, 
z pretekstu stała się celem nadrzędnym. Od 1999 r. projekt nazywa się 
Europejska Stolica Kultury. Miasto, które wygrywa w głosowaniu Unii 
Europejskiej, otrzymuje fundusze na konserwację zabytków oraz rozwój 
infrastruktury kulturalnej. Jednocześnie powinno godnie zaprezentować 
swoje zabytki, muzea, teatry itd. całej Europie. W 2000 r. funkcje Euro­
pejskiej Stolicy Kultury pełnił Kraków.

Teatr poszedł jeszcze dalej niż muzeum. Nie musimy nawet wybie­
rać się do teatru, by doświadczyć przeżyć estetycznych i emocjonalnych, 
zwykle towarzyszących oglądaniu tradycyjnej sztuki. Nowoczesne formy 
sztuki teatralnej, szczególnie leżące na pograniczu ze sztukami plastycz­
nymi, oferują paletę niesamowitych wrażeń na podwórku miejskim, na 
starówce, a nawet w komunikacji miejskiej. Do miast europejskich po­
wróciły widowiska uliczne rodem ze średniowiecza, najczęściej w po­
staci pantomimy na bruku stolic europejskich. Obecnie w kilku krajach 
toczą się zaciekłe walki prawnicze na temat tego, czy artyści muszą uzys­
kać pisemne zezwolenie właścicieli domów i lokali, przed którymi urzą­
dzają występy -  problem zaiste średniowieczny. Inną odmianą syntezy 
teatralnej jest performance i happening. Niespodziankę w postaci stołu 
z resztkami po uczcie, symbolizującego nowożytną kulturę europejską, 
lub chóru wieszczów w prześcieradłach można zobaczyć najczęściej 
w śródmieściu. Uprawiany w większości metropolii świata flash mob jest 
najciekawszym widowiskiem interaktywnym, którego reżyserami, akto­
rami i widzami jesteśmy my sami.

Jedyną instytucją, która potrafi się oprzeć najnowszym wpływom or­
ganizacyjno-technicznym, pozostaje filharmonia. Nadal organizuje kon­
certy muzyki poważnej, czasami filmowej, jazzowej, chóralnej lub or­
ganowej. W większości filharmonii jest sala muzyki kameralnej. Pierw­
sze polskie filharmonie pojawiły się w Warszawie (1901) i we Lwowie



(1902), obecnie w Polsce jest 26 filharmonii, z nich największa to Filhar­
monia Narodowa w Warszawie.

Słowniczek CD

Noc Muzeów Ночь музеев
warsztaty мастер-класс
moneta pamiątkowa памятная монета
oferta предложение
muzeum sztuk pięknych художественный музей
przedsięwzięcie проект
posąg статуя
dworek имение
skansen скансен
Europejska Stolica Kultury Культурная столица Европы 
sztuka plastyczna изобразительное искусство 
widowisko представление 
występ выступление
