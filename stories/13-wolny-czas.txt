JAK ODPOCZYWAM
13. WOLNY CZAS

W ciągu roku akademickiego nie mam dużo wolnego czasu. Przez 
cały dzień jestem zajęta na uniwersytecie, czytam książki w bibliotece 
lub siedzę nad podręcznikami w domu. Odpoczywam wieczorem przez 
godzinkę albo dwie: słucham ulubionej muzyki, oglądam kolejny odci-



nek serialu sensacyjnego w telewizji, idę z psem na spacer, rozmawiam 
z kolegami na czacie. Niedawno nauczyłam się grać w szachy, ponieważ 
znudziły mi się gry komputerowe. Zresztą szachy również nie są moją 
prawdziwą pasją. Jestem osobą aktywną, nie potrafię długo usiedzieć 
w jednym miejscu. Lubię nie tylko kontakty z ludźmi, ale i rekreację ru­
chową. Chętnie uprawiam aerobik, gram w siatkówkę, w zimie jeżdżę na 
łyżwach i nartach.

W sobotę mam wolne tylko popołudnie, ponieważ do godziny 
14:10 mam zajęcia na uniwersytecie. Jest to tradycyjny czas na pranie 
i sprzątanie. Sprzątając w pokoju, zamiatam podłogę, odkurzam dywan, 
ścieram kurz i podlewam kwiaty. Dla mnie to dobry sposób na poprawę 
nastroju. Zostaje mi trochę czasu na rozrywkę. Wieczorem wybieramy 
się z koleżankami na dyskotekę lub do kina, rzadziej zostaję w domu 
i wtedy oglądam telewizję albo po prostu śpię, jeśli miałam stresujący 
tydzień.

Najwięcej wolnego czasu mam w niedzielę. Czasami spędzam go 
w domu, ale najczęściej poza domem. Wstaję później niż zwykle, jem 
śniadanie i dzwonię do przyjaciół. Wcześniej niczego nie planujemy, bo 
nie wiemy, na co będziemy mieli ochotę. Lubimy chodzić do kina, na 
lody do kawiarni lub po prostu siedzieć w parku i rozmawiać. Staramy 
się wybierać na różne imprezy, które odbywają się w mieście. Kiedy jest 
ciepło, lubimy jeździć rowerami po okolicy.

Gdy pada albo jest bardzo zimno, zbieramy się u kogoś w mieszka­
niu, gotujemy lub przynosimy ze sobą coś smacznego i oglądamy ulubio­
ne filmy. Czasami urządzamy głośne imprezy.

Nie rozumiem matki, która w wolnym czasie robi na drutach. Moim 
zdaniem robótki ręczne to archaizm. Samo myślenie o haftowaniu, szy­
dełkowaniu, szyciu przyprawia mnie o śmiertelną nudę. Spośród rozry­
wek typowo kobiecych uwielbiam zakupy z koleżankami.

Czasami na weekend wyjeżdżam z rodzicami za miasto. Odpoczy­
wamy od miejskiego gwaru, rozpalamy ognisko i smażymy kiełbaski, 
rozmawiamy. Mamy własną działkę, gdzie rodzice hodują różne owoce 
i warzywa, a ja  lubię opalać się i pielęgnować kwiaty.

Lubię spędzać wolny czas w kręgu rodziny lub przyjaciół.



Słowniczek CD
weekend выходные 
odpoczywać отдыхать 
spędzać czas проводить время 
bawić się развлекаться 
rozrywka развлечение 
rekreacja досуг 
pasja увлечение 
grać w играть в

karty карты
szachy шахматы
warcaby шашки
gry komputerowe компьютерные игры

prać стирать
sprzątać убирать
zamiatać подметать
odkurzać пылесосить
ścierać kurz вытирать пыль
planować планировать
iść do идти в

kina кино
kawiarni кафе
muzeum музей

iść na идти на
spacer прогулку 
dyskotekę дискотеку 
koncert концерт 
mecz матч 
wystawę выставку 

jeździć rowerem кататься на велосипеде 
impreza мероприятие/ вечеринка 
robótki ręczne рукоделие

robić na drutach вязать спицами 
haftować вышивать 
szydełkować вязать крючком 
szyć шить

ognisko костер
działka дачный участок 
hodować выращивать
pielęgnować (co) ухаживать (за чем-нибудь) 
opalać się загорать
