„KTO TY JESTEŚ?..”
15. POLSCY LAUREACI NAGRODY NOBLA

Nagroda Nobla należy do nagród międzynarodowych o wielkim 
prestiżu. Wiąże się nie tylko z pokaźną kwotą pieniędzy (około 4 min 
złotych), ale i z rygorystyczną procedurą nominacji. Każdy noblista jest 
prawdziwą chlubą swojej rodziny, uczelni i oczywiście kraju.

Nagroda Nobla ustanowiona została ostatnią wolą szwedzkie­
go przemysłowca i wynalazcy Alfreda Nobla. Co roku Nagroda Nobla



przyznawana jest najwybitniejszym naukowcom, literatom i działaczom 
społecznym. Dziś wygląda zupełnie inaczej niż wyobrażał to sobie jej 
fundator. Bez zmian pozostało miejsce wręczania nagród -  Filharmonia 
Sztokholmska.

W 1901 r. po raz pierwszy wręczano nagrody w pięciu dziedzinach: 
fizyki, chemii, fizjologii i medycyny, literatury oraz pracy na rzecz bra­
terstwa między narodami (Pokojowa Nagroda Nobla). Nagrody z fizyki 
i chemii przyznaje Królewska Szwedzka Akademia Nauk, ostatecznej 
selekcji nominacji do Pokojowej Nagrody Nobla dokonuje Norweski 
Komitet Noblowski, kandydatów do wyróżnienia w dziedzinie fizjolo­
gii i medycyny wybiera Instytut Karoliński, zaś literacką Nagrodę Nobla 
przyznaje Akademia Szwedzka.

Od 1902 r. formalnie wszystkie nagrody Nobla przyznaje król Szwe­
cji. To był dopiero początek istotnych zmian. W 1968 r. Bank Szwecji 
wprowadził nagrodę imienia Alfreda Nobla w dziedzinie ekonomii. 
Wówczas zadecydowano, że inne dziedziny nie będą już dodawane. Nig­
dy nie wprowadzono nagrody w dziedzinie matematyki, a o przyczynach 
jej nieobecności na liście Nagród Nobla krążą liczne legendy. Wersja ro­
mantyczna głosi, że niejaki matematyk uwiódł dziewczynę samego Nob­
la. Według wersji pragmatycznej Alfred Nobel uważał, że matematycy 
nie potrafią zrobić żadnych praktycznych wynalazków ułatwiających 
życie ludzkości. Zgodnie z decyzją z 1974 r. nie przyznaje się nagrody 
osobom zmarłym.

Nagrodę nieraz ostro krytykowano, szczególnie z powodu kontro­
wersyjnych i podyktowanych względami politycznymi decyzji w zakre­
sie Pokojowej Nagrody Nobla oraz niesłusznych decyzji w zakresie me­
dycyny, z powodu braku nominacji pośmiertnych i braku uznania osią­
gnięć w pokrewnych dziedzinach.

Dla Polski ponad stuletnia historia Nagrody Nobla jest powodem 
jednocześnie do dumy i do skruchy. Po II wojnie światowej stwierdzono, 
że „Polska strzelała do hitlerowców diamentami”. W ten sposób uczczo­
no pamięć całego pokolenia młodych poetów, artystów, naukowców, któ­
rzy nigdy się nie spełnili, ponieważ zginęli -  w Powstaniu Warszawskim 
lub w innych bitwach. Koleje historyczne losu Polski sprawiły, że swoimi 
diamentami Polska nie tylko strzelała do wrogów, lecz również zasie­
wała pola innych krajów. Emigracja przedwojenna i powojenna rozpro­



szyła obywateli polskich po innych krajach, a sytuacja polityczna sprzed 
1918 r. spowodowała prawdziwy paradoks historyczny. Polacy z pocho­
dzenia, mieszkający na terytorium historycznym Polski, byli obywatela­
mi innych krajów i jako tacy dostawali nagrody międzynarodowe, w tym 
Nagrodę Nobla. Formalnie Polska ma tylko czterech noblistów: w 1924 r. 
literacką Nagrodę Nobla dostał Władysław Reymont, następnie dopiero 
w 1980 r. wyróżniony został Czesław Miłosz, również w dziedzinie li­
teratury. W 1983 r. Pokojową Nagrodę Nobla dostał Lech Wałęsa, a w 
1996 r. krakowska poetka Wisława Szymborska otrzymała nagrodę lite­
racką.

Każda z tych wybitnych osobowości przebyła własną długą drogę do 
nagrody. Jedyne formalne świadectwo wykształcenia kiedykolwiek uzy­
skane przez Władysława Reymonta to krawiecki patent czeladniczy, ale 
w wyuczonym zawodzie nigdy nie pracował. Był aktorem, medium i ko­
lejarzem, w literaturze zadebiutował jako dziennikarz i przy okazji zmie­
nił swoje nazwisko z Rejment na Reymont. To poprzednie kojarzyło się 
z wyrazem „rejmentować”, co w gwarze ludowej znaczy tyle co przekli­
nać, przypominało o ubogim dzieciństwie w rodzinie szczęśliwego ojca 
dziewięciorga dzieci -  organisty Józefa Rejmenta. Wielki pisarz polski 
nie mówił w językach obcych i nie znał się na współczesnej filozofii eu­
ropejskiej. Jedyne co tak naprawdę łączyło Reymonta z „wielką Europą” 
to jego zamiłowanie do częstych, nieraz ponad stan, podróży do Francji, 
co nie przeszkodziło mu w 1924 r. wygrać nominację do Nagrody Nob­
la z T. Mannem, M. Gorkim i T. Hardym. Być może właśnie ten brak 
znajomości szerszego tła życia intelektualnego Europy pomógł Reymon­
towi stworzyć niepowtarzalną wizję przyrody i wsi polskiej w powieści 
„Chłopi”.

Czesław Miłosz, za młodu związany z Wileńszczyzną, gdzie ukoń­
czył studia, w 1937 r. musiał zmienić pracę z powodu swoich poglądów 
lewicowych i przenieść się do Warszawy. Najtrudniejsze lata II wojny 
światowej przebył w kraju, aktywnie uczestnicząc w działalności podzie­
mia. Po wojnie przebywał na placówkach dyplomatycznych w Nowym 
Jorku, następnie w Waszyngtonie i w Paryżu. Tu właśnie w 1951 r. po­
prosił o azyl i został emigrantem, po 9 latach przenosząc się do USA, 
gdzie przez dłuższy czas pracował jako wykładowca na najlepszych



uczelniach tego kraju. W Polsce jego twórczość objęto cenzurą aż do 
1980 r. Na emigracji powstały zbiory poezji „Traktat poetycki” (1957), 
„Król Popiel i inne wiersze” (1962), „Gucio zaczarowany” (1965), 
„Miasto bez imienia” (1969), „Gdzie wschodzi słońce i kędy zapada” 
(1974), „Utwory poetyckie” (1976) oraz utwory publicystyczne, ese­
istyka, proza autobiograficzna i liczne przekłady. Po 1981 r. Czesław 
Miłosz wrócił do kultury krajowej. Zmarł w 2004 r. w Krakowie, został 
pochowany w Polsce.

Lech Wałęsa w latach 70. pracował w Stoczni Gdańskiej jako elek­
tryk, uczestniczył w ruchu związkowym i kilkakrotnie stanął na czele 
Komitetów Strajkowych. Był to faktycznie ruch oporu wobec ówcze­
snych władz komunistycznych. W 1981 r. został wybrany na prze­
wodniczącego Niezależnego Samorządnego Związku Zawodowego 
„Solidarność”, od 13 grudnia tegoż roku do 11 listopada 1982 r. był 
internowany. Na wolności kontynuował działalność polityczną, znów 
pracując w Stoczni Gdańskiej. W latach 1990 -  1995 sprawował urząd 
Prezydenta Rzeczypospolitej Polskiej, wspierając przebudowę ustrojo­
wą Polski.

Dowodem na to, iż można otrzymać Nagrodę Nobla, nie przeciw­
stawiając się żadnym reżimom jest Wisława Szymborska. Po wydaniu 
zbioru „Wołanie do Yeti” (1957) można mówić o swoistej i niepowtarzal­
nej poetyce jej utworów. Kolejne zbiory publikowała średnio co pięć lat: 
„Sól” (1962), „Sto pociech” (1967), „Wszelki wypadek” (1972), „Wielka 
liczba” (1976), „Ludzie na moście” (1986), „Koniec i początek” (1993), 
pracując jednocześnie w zespołach redakcyjnych „Życia Literackiego” 
i „Pisma”. W ostatnich latach ukazały się trzy tomy wierszy: „Chwila” 
(2002), „Dwukropek” (2005), „Tutaj” (2009).

Podejście formalne nie jest zbyt logiczne, należy zaliczyć do nobli­
stów polskich co najmniej kilka innych osób, chociażby dlatego, że same 
uważały się za Polaków mimo posiadania obywatelstwa innych krajów 
w momencie przyznania im nagrody. Obywatelkę Francji Marię Skło- 
dowską-Curie uhonorowano dwukrotnie -  w 1903 r. razem z Henri Be- 
cquerelem i Pierrem Curie dostała nagrodę w dziedzinie fizyki, w 1911 r. 
w dziedzinie chemii. Ta wybitna kobieta w wielu sprawach była pierwsza: 
pierwsza kobieta, która zdobyła tytuł doktora, pierwsza Polka noblistka,



pierwsza kobieta profesor Sorbony, pierwsza kobieta dyrektor laborato­
rium. Wejście na szczyty naukowe zaczęło się dla 32-letniej Marii od 
żmudnej pracy nad rudą uranową w laboratorium Becquerela. W 1906 r. 
straciła małżonka w tragicznym wypadku, lecz znalazła w sobie siły, by 
kontynuować pracę naukową i wychowywać dwie córki. Jedna z nich, 
Irène, później również została noblistką.

Formalnie obywatel carskiej Rosji Henryk Sienkiewicz otrzymał Li­
teracką Nagrodę Nobla w 1905 r. Głównym argumentem na rzecz przy­
znania Sienkiewiczowi Nagrody Nobla stała się powieść „Quo vadis” 
(1896), chociaż drogę do niej utworzyły wybitne powieści o polskich 
wątkach historycznych „Ogniem i mieczem” (1884), „Potop” (1886) 
i „Pan Wołodyjowski” (1888). Nagrodę Nobla otrzymał za całokształt 
twórczości.

Dwaj Polacy z USA -  Andrew Schally i Leonid Hurwicz -  uzupeł­
niają prawie wyłącznie literacki obraz polskiego noblisty. Andrew Schally 
urodzony w 1926 r. w Wilnie dostał Nagrodę Nobla w dziedzinie medy­
cyny w 1977 r. jako obywatel USA. Historia rodziny Leonida Hurwicza 
jest na tyle zawiła, że pretendować do jego sławy może co najmniej kilka 
krajów. Gdy w 2007 r. przyznano mu Nagrodę Nobla w dziedzinie eko­
nomii, był obywatelem USA. Urodził się natomiast w polskiej rodzinie 
w Moskwie, a następnie ukończył Uniwersytet Warszawski.

W 1995 r. Pokojową Nagrodę Nobla przyznano Józefowi Rotblato- 
wi -  wówczas od prawie 50 lat obywatelowi Wielkiej Brytanii, urodzo­
nemu w Polsce. Opuścił Polskę wskutek szczęśliwego zbiegu okolicz­
ności, wyjeżdżając w 1939 r. na stypendium do Liverpoolu jako uznany 
naukowiec -  miał w swoim dorobku zrobiony w 1938 r. na UW dokto­
rat. Fizyk i radiobiolog, Nagrodę Nobla otrzymał jako współzałożyciel 
i przewodniczący pacyfistycznego ruchu naukowców Pugwash. Jednym 
z najważniejszych założeń tego międzynarodowego ruchu został postulat 
samoograniczenia się uczonych w sytuacji, gdy ich badania mogą dopro­
wadzić do wyścigu zbrojeń lub mieć zgubne dla świata konsekwencje.

Dwunastu innych noblistów z całego świata urozmaica portret nob­
listy polskiego na tyle, że już nie da się stwierdzić, że Polska nie wyda­
ła z siebie żadnych talentów naukowych. W 1852 r. w Strzelnie urodził 
się przyszły Amerykanin i laureat Nagrody Nobla w dziedzinie fizyki



(1907) Albert Abraham Michelson. W 1920 r. Nagrodę Nobla w dzie­
dzinie chemii dostał urodzony w Wąbrzeźnie obywatel Niemiec Wal­
ther Hermann Nemst. W 1935 r. nagrodę w dziedzinie chemii otrzymała 
Francuzka, córka słynnej noblistki polskiej, Irène Joliot-Curie. Urodzo­
ny w Żorach obywatel Niemiec Otto Stern został wyróżniony w 1943 r. 
za osiągnięcia w dziedzinie fizyki. Do innych noblistów tak czy inaczej 
związanych z Polską należą Isidor Isaac Rabi (1944, fizyka), Tadeusz 
Reichstein (1950, medycyna), Isaac Bashevis Singer (1978, literatura), 
Georges Charpak (1992, fizyka), Harold Kroto (1996, chemia), Günter 
Grass (1999, literatura), Frank Wilczek (2004, fizyka), Jack W. Szostak 
(2009, medycyna).

Słowniczek CD

Nagroda Nobla Нобелевская премия 
laureat лауреат
noblista лауреат Нобелевской премии
rygorystyczny жесткий
chluba гордость
fundator учредитель
dziedzina область
kontrowersyj ny спорный
duma гордость
skrucha сожаление
diament алмаз
wizja образ
podziemie подполье
placówka dyplomatyczna дипмиссия
ruch związkowy профсоюзное движение
ruch oporu движение сопротивления
związek zawodowy профсоюз
internować ограничить свободу
wywiad интервью
uhonorować наградить
współzałożyciel соучредитель
wyścig zbrojeń гонка вооружений
wyróżniony награжденный
osiągnięcie достижение
