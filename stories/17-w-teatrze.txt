OGLĄDAM BALET
17. W TEATRZE

Teatr to bardzo specyficzny gatunek sztuki. Niektórzy wolą teatr kla­
syczny -  dramatyczny, operę, balet. Niektórzy przeciwnie preferują teatr 
współczesny.

Nieczęsto chodzę do teatru, ale kiedy mam dość kultury masowej 
i szarej codzienności, kupuję bilet na spektakl do Teatru Wielkiego 
w Moskwie. Atmosfera teatru wprawia mnie w romantyczny i zarazem 
poważny nastrój.

Budynek teatru opery i baletu otwarto po restauracji. Wygląda jak 
dawniej, zamiast zdemontowanego radzieckiego godła na gmachu teatru 
pojawił się dwugłowy orzeł. Teatr zdobią wspaniałe rzeźby muz, mam 
wrażenie, że wchodzę do świątyni sztuki. Wystrój wnętrz, pozłacane 
ozdoby, malowidła świadczą o wyszukanym guście.

Lubię przyjść nieco wcześniej, bez stania w kolejce oddać płaszcz 
do szatni, kupić program i spokojnie zająć swoje miejsce na widowni.



Lubię siedzieć na parterze jak najbliżej sceny. Gdy kurtyna się podnosi, 
mam wrażenie, że pierwsza słyszę muzykę, widzę artystów, wszystkie 
ich ruchy, odczuwam nastrój.

Najbardziej lubię klasyczny balet. Każdy spektakl dostarcza mi nie­
zapomnianych wrażeń, nieraz mam łzy w oczach ze wzruszenia. Taniec 
doskonale wyraża wachlarz uczuć -  dramatyzm, liryzm bądź miłość 
i szczęście. Na pozytywne uczucia duży wpływ ma przede wszystkim 
piękna muzyka. Muzyka klasyczna grana przez orkiestrę jest pełna auten­
tycznego wdzięku, żywa i emocjonalna.

Głównym środkiem wyrazu w balecie jest taniec, wykonywany przez 
tancerzy na tle barwnych dekoracji. Zawsze z niecierpliwością czekam na 
taniec pierwszego solisty i pierwszej solistki teatru. Wyróżnia ich szcze­
gólna gracja i mistrzostwo techniczne, nawet w najdrobniejszych ruchach 
prezentują swój kunszt taneczny. Od pięknych i zgrabnych tancerzy nie 
sposób oderwać oczu. Tak lekko wykonują trudne figury i podnoszenia, że 
wydają się nie dotykać nogami sceny. Fruwają, płyną jak niebiańskie isto­
ty -  jak na przykład w „Jeziorze Łabędzim”. Najbardziej podoba mi się 
miniatura baletowa „Umierający Łabędź”. To jest prawdziwy majstersz­
tyk taneczny. Pełen dramatyzmu, napięcia i ekspresji. Do tego olśniewają­
ca scenografia, wspaniałe kostiumy. Prawdziwa uczta dla oka!

Ostatni akord, widownia bije rzęsiste brawa, opada kurtyna. A ja 
jeszcze długo będę słyszała wspaniałą muzykę i przeżywała każdy szcze­
gół tego widowiska tanecznego.

Słowniczek CD

afisz афиша
teatr театр
dramat драма
komedia комедия
tragedia трагедия
balet балет
opera опера
kasa касса
bilet билет
szatnia гардероб
numerek номерок



foyer [fiiajè] фойе
balkon балкон
sala teatralna / widownia зрительный зал
loża ложа
parter партер
rząd ряд
scena сцена
kulisy кулисы
kurtyna занавес
dekoracja декорация
rekwizyt реквизит
charakteryzatornia гримерная
program программа
repertuar репертуар
publiczność публика
widzowie зрители
oklaskiwać / bić brawa аплодировать
aktor актер
reżyser режиссер
scenarzysta сценарист
inscenizator постановщик
choreograf хореограф
orkiestra оркестр
dyrygent дирижер
kompozytor композитор
charakteryzator гример
charakteryzacj a грим
sztuka teatralna пьеса
premiera премьера
fabuła сюжет
przerwa антракт
lornetka teatralna бинокль
kostium костюм
