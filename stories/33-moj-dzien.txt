UCIECZKA
11. MÓJ DZIEŃ

Mam na imię Adrian. Mam piętnaście lat. Zdecydowałem się porzu­
cić dom. Napisałem już listy pożegnalne. Jutro dzień ucieczki z Manche-
steru.
6 rano Wszystko, oprócz psa, zapakowałem według listy.
6.05 Wszystko wypakowałem.
6.10 Zapakowałem ponownie.
6.15 Wypakowałem.
6.30 Przepakowałem, ale na próżno. Walizka dalej nie chce się za­

mknąć. Postanowiłem wyjąć wrotki.
6.33 I kalosze.
6.35 I kuchenkę kempingową.
6.37 Walizka się zamyka.
6.39 Usiłowałem podnieść walizkę. Nie ma mowy.
6.40 Wypakowałem puszki fasoli.
6.44 Wszystko przepakowałem.
6.45 Wściekam się.
6.48 Wypakowałem butelkę i serwetki.
6.55 Wyjąłem z walizki nowe buty. Postanowiłem w nich iść. Straciłem

cenny czas na ich zasznurowanie.
7.14 Podniosłem walizkę. Nie najgorzej. Ale nie najlepiej.
7.15 Przepakowałem walizkę, biorę tylko połowę ubrań.
7.19 Podniosłem walizkę. Lepiej.



7.20 Przypomniałem sobie o śpiworze. Próbowałem go zmieścić do wa­
lizki.

7.21 Kolejny atak szału.
7.22 Przekopałem walizkę przez cały pokój.
7.22 30 sek. Starzy wrzeszczą ze swojego pokoju. Chcą wiedzieć, co oznaczają

te hałasy.
7.24 Zrobiłem herbatę.
7.31 Nakarmiłem psa. Zapakowałem do walizki jego rzeczy osobiste: 

miskę, szczotkę, 5 pudełek pokarmu.
7.42 Spróbowałem podnieść walizkę. Nie da rady.
7.47 Postanowiłem nie zabierać psa. Powiedziałem mu o tym.
7.49 Pies płacze.
7.50 Postanowiłem jednak zabrać psa.
8.00 Zapakowałem pewne minimum do torby Adidas.
8.10 Schowałem walizkę do szafy.
8.15 Czekam, aż starzy zajmą się czymś innym.
8.25 Wyszedłem z psem z domu.
8.30 Wrzuciłem do skrzynki listy pożegnalne. Skierowałem się na pół­

noc.
15.00 Autostrada Ml. Pierwszy błąd, który popełniłem, to czekanie na 

okazję od południowej strony wjazdu na autostradę. A drugi to za­
branie psa.

19.31 Sheffield
21.30 Podwiozła mnie ciężarówka.
23.00 Leeds
1 nad ranem Nastawiłem radio. Nie było wiadomości o moim tajemniczym znik­

nięciu. Piszę ten pamiętnik nad kanałem.
Zadzwoniłem do domu, ale nikt nie podniósł słuchawki.
Jest strasznie zimno.

Piątek, Prima aprilis
10.00 Wszystko jest zamknięte oprócz pralni samoobsługowej. Wysuszy­

łem śpiwór, jestem cały przemoczony i zziębnięty.
Stacja kolejowa Manchester. Przyjechałem tu ciężarówką z rybami.

12.52 Kelnerka wyrzuciła nas z kawiarni na stacji. To wszystko przez psa, 
żebrał o kawałki bekonu.

15.00 Jestem głęboko nieszczęśliwy.
19.30 Nie wyobrażam sobie kolejnej nocy pod gołym niebem.



21.00 Na ławce w parku. Zapytałem trzech kolejnych policjantów o go­
dzinę, ale żaden nie wykrył we mnie zbiega. Najwyraźniej nie roze­
słano mojego rysopisu.

21.30 Zadzwoniłem przed chwilą do komisariatu. Powiedziałem: „Ucie­
kinier Adrian Mole znajduje się w pobliżu Centrum Transfuzji 
Krwi. Rysopis: niski, szczupły, włosy koloru mysiego. Ma na sobie 
zieloną marynarkę i pomarańczowe spodnie. Jest z nim kundel”. 
Dyżurny sierżant powiedział: „Synku, prima aprilis był wczoraj”.

Wg S. Townsend
Słowniczek CD

ucieczka побег
zdecydować się решиться
Ust письмо
pożegnalny прощальный
lista список
walizka чемодан
wrotki ролики
kuchenka плитка
usiłować пытаться
puszka банка (жестяная)
wściekać się злиться
zasznurować зашнуровать
sznurowadła шнурки
atak приступ
szał ярость
kopać пинать
torba сумка
starzy родители
wrzeszczeć орать
halas шум
pokarm корм
skrzynka почтовый ящик
okazja попутка
zabrać взять
zadzwonić позвонить
słuchawka трубка
pralnia прачечная
prima aprilis первое апреля



przemoczony промокший
zziębnięty замерзший
żebrać клянчить
zbieg / uciekinier беглец
rysopis приметы
komisariat отделение полиции 
Centrum Transfuzji Krwi Центр переливания крови 
kundel дворняга

