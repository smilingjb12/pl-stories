ZAWÓD NAUCZYCIELA
16. MÓJ PRZYSZŁY ZAWÓD

Kiedy ktoś mnie pyta, dlaczego wybrałam tak trudny zawód jak za­
wód nauczyciela, odpowiadam, że wybierałam dla siebie zajęcie twór­
cze i cieszące się szacunkiem w społeczeństwie. O jego licznych wadach 
wówczas nie myślałam.

Rzadko który zawód wymaga od kandydata tak wielu umiejętności 
z zakresu innych zawodów. Nauczyciel to badacz i naukowiec, przesiadu­
je godzinami nad literaturą fachową, żeby przygotować się do kolejnego 
dnia pracy. Dobra lekcja nigdy nie jest zwykłym streszczeniem materiału 
z podręcznika, nauczyciel zawsze uzupełnia je o dodatkowe informacje 
naukowe i poznawcze. Tylko rzetelna praca przygotowawcza sprawia, 
że lekcja jest atrakcyjna dla dzieci. Mimo braku wiedzy i doświadczenia 
uczniowie potrafią docenić wysoki poziom nauczyciela i są bezwzględni 
wobec nieporadnego dyletanta.

Należy odpowiednio opracować nie tylko treść lekcji. Jej forma 
również jest ważnym narzędziem wprowadzenia uczniów do magiczne­
go świata wiedzy. Nauczyciel wciela się w kolejne postacie zawodowe. 
Jest jednocześnie scenarzystą piszącym scenariusz lekcji, reżyserem wy­
stawiającym własną sztukę i aktorem odgrywającym w niej główną rolę. 
Szczególnego talentu aktorskiego wymaga nauczanie języka obcego. 
Nauczyciel powinien prawidłowo odtwarzać wymowę i intonację rodzi­
mych użytkowników języka, uczestniczyć w inscenizacjach i tworzyć 
sytuacje komunikacyjne, układając dialogi.

Nauczyciel powinien posiadać bogatą wiedzę w dziedzinie psycho­
logii i pedagogiki, co umożliwia skuteczną obserwację klasy i analizę da­
nych. Uczniowie przyswajają wiedzę w różnym tempie, korzystają z róż­
nych kanałów informacyjnych -  słuchu, wzroku i czucia ruchów ciała. 
Psychologia pomaga zrozumieć te procesy poznawcze, pomaga dbać
o klimat emocjonalny w klasie i unikać konfliktów. Istnieje dużo technik 
psychologicznych wspomagających autoanalizę działalności nauczycie­
la. Nauczyciel w żadnym wypadku nie powinien faworyzować jednego 
ucznia i mniej uwagi zwracać na innych.

Nauka języka obcego wymaga od nauczyciela mobilizacji wszelkich 
umiejętności twórczych. Czasami trzeba zaśpiewać kolędę, piosenkę lu­



dową lub popularną, zarecytować wiersz, napisać własny tekst poetycki 
lub prozaiczny. Nauczyciel występuje w roli piosenkarza, poety i pisarza. 
Jednocześnie powinien śledzić wydarzenia polityczne, społeczne i kultu­
ralne w swoim kraju i kraju nauczanego języka, co ma dużo wspólnego 
z zawodem dziennikarza.

Zawód nauczyciela jest wyjątkowo stresujący, każdy pedagog stara 
się opanować relaksujące techniki psychoterapeutyczne. Z kolei umiejęt­
ność nauczyciela dobrze radzić sobie w życiu, mając dość niskie wyna­
grodzenie, wskazuje na talent ekonomisty.

Co przyciąga tak dużo osób do wymagającego zawodu? Prawdo­
podobnie kreatywność, kształcona przez niego umiejętność przetrwania 
w każdej sytuacji oraz wytrwałość psychologiczna. Każdy, kto wybrał 
ten szlachetny zawód i na zawsze został mu wiemy, będzie wynagrodzo­
ny młodością umysłu i wdzięcznością społeczeństwa.

Słowniczek CD
nauczyciel учитель
uczeń ученик
szkoła школа

podstawowa начальная
średnia средняя
zawodowa училище

gimnazjum гимназия
liceum лицей
rok szkolny учебный год
apel линейка
nauczanie обучение
uczyć się (czego) учить (что-нибудь)
aula класс
ławka парта
tablica доска
klasa класс
wychowawca klasy классный руководитель 
sala gimnastyczna спортивный зал
lekcja урок
przerwa перерыв
plan lekcji расписание уроков



język polski польский язык 
literatura polska польская литература 
język obcy иностранный язык 

rodzimy użytkownik języka носитель языка 
tornister портфель 
podręcznik учебник 
zeszyt тетрадь

w linię в линейку 
w kratkę в клеточку 

ćwiczenie упражнение 
sprawdzian самостоятельная работа 
wypracowanie сочинение 
streszczenie изложение 
dyktando диктант
zadanie domowe домашнее задание
błąd ошибка
ściąga шпаргалка
dzienniczek дневник
piórnik пенал
ocena оценка
kółko кружок
wagarować / chodzić na wagary прогуливать
