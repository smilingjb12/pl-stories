W WIEJSKIM GOSPODARSTWIE
9. ZWIERZĘTA DOMOWE

Zwierzęta domowe najlepiej obserwować na wsi. Prawie każda ro­
dzina ma gospodarstwo i dba o swoje zwierzęta.

Dawniej w gospodarstwie najważniejszy był koń. Wykorzystywano 
go do różnych prac sezonowych w polu i na działce przy domu, zaprzęga­
no do wozu lub bryczki i jeżdżono do miasta. Czasy się jednak zmienia­
ją. Teraz wszystko robią maszyny, więc hierarchia zwierząt domowych 
się zmieniła. Najważniejsza na pewno jest krowa. Koniecznie musi być 
łaciata i z dzwoneczkiem na szyi. Daje mleko, z którego można zrobić 
mnóstwo smacznych rzeczy. Nie mniej pożyteczne są owce. Dają wełnę, 
z której robi się ciepłe ubrania, na przykład skarpety i swetry. Świnie nie 
są zbyt ładne i czyste, ale można z nich zrobić niezłą kiełbasę i słoninę. 
Kiedyś babcia hodowała króliki, ale okazały się bezużyteczne. Były takie 
puszyste, miłe i bezbronne, że nikt nie mógł nawet pomyśleć o tym, by 
je zjeść. W końcu dziadek sprzedał je na targu, zostawił tylko jednego. 
Wabił się Król i mieszkał razem z kotem na podwórku.

Trzeba dużo się napracować przy drobiu. Najładniejsze są gęsi 
i kaczki, do tego są najbardziej samodzielne, wystarczy im mała sadzaw­
ka i trochę zielonej trawy. Kury trzeba dodatkowo karmić, zaganiać na 
noc do kurnika, jednym słowem opiekować się nimi. Wtedy są zdrowe, 
znoszą jajka, a kogut pieje bardziej optymistycznie. Najgłupsze są indyki. 
Babcia mówi, że gdyby nie święta, nigdy w życiu by ich nie hodowała. 
Sam osobiście zwiedziłem okolice, szukając ich wieczorami.

Bardzo potrzebny w gospodarstwie jest pies. Chroni dom przed zło­
dziejami, można z nim pójść do lasu na grzyby lub nad rzekę. To prawdzi­



wy przyjaciel. Co innego kot, który lubi tylko tego, kto go karmi, a sam 
nawet myszy łapać nie chce.

Lubię spędzać czas na wsi i pomagać dziadkom.

Słowniczek CD

wieś деревня
gospodarstwo хозяйство
koń лошадь
krowa корова
byk бык
owca овца
baran баран
Świnia свинья
wieprz боров
królik кролик
koza коза
kozioł козел
gęś гусыня
gąsior гусь
kaczka утка
kaczor селезень
kura курица
kogut петух
indyczka индейка
indyk индюк
pies собака
kot кот
