POLSKI SYSTEM EDUKACJI
17. SZKOLNICTWO

W 1999 г. w Polsce przeprowadzono reformę oświaty. Od 1 września 
wprowadzono trójstopniowy system szkolnictwa. Obejmuje on 6-letnią 
szkołę podstawową, 3-letnie gimnazjum i szkoły ponadgimnazjalne o cy­
klu kształcenia od 2 do 4 lat.

Pierwszy stopień kształcenia to szkoła podstawowa. Obejmuje dwa 
etapy kształcenia: pierwszy etap to klasy 1 -  3, do których uczęszczają 
uczniowie w wieku 7 - 9  lat, drugi etap to klasy 4 -  6, w których uczy się 
młodzież w wieku 10 -  12 lat.

W klasach 1 - 3  jest nauczanie zintegrowane, tzn. nie ma podziału na 
przedmioty szkolne. Zajęcia prowadzi jeden nauczyciel.

W klasach 4 - 6  jest nauczanie blokowe, przedmiot zintegrowany 
i ścieżki edukacyjne. Nauczanie blokowe obejmuje blok humanistyczny: 
język polski i historię. Przedmiot zintegrowany to przyroda, łączy treści 
z zakresu geografii, biologii i chemii. Ścieżki edukacyjne obejmują edu­
kację prozdrowotną, ekologiczną, czytelniczą oraz wychowanie do życia 
w społeczeństwie (życia w rodzinie, wychowanie patriotyczne i obywa­
telskie). Ponadto uczniowie uczą się matematyki, języka obcego, sztuki, 
techniki i wychowania fizycznego.



W klasach 4 - 6  postępy uczniów po semestrze i roku szkolnym są 
oceniane według sześciostopniowej skali, gdzie 1 oznacza ocenę niedo­
stateczną, 2 dopuszczającą, 3 dostateczną, 4 dobrą, 5 bardzo dobrą, a 6 
ocenę celującą.

Drugi stopień kształcenia to gimnazjum. Chodzą do tej szkoły 
uczniowie w wieku 13 -  15 lat, którzy ukończyli szkołę podstawową. 
Ten stopień kształcenia jest obowiązkowy, obejmuje klasy gimnazjalne 
1 - 3 .

Wykładane są odrębne dyscypliny: język polski, historia, wiedza
0 społeczeństwie, sztuka (plastyka i muzyka), język obcy, matematyka, 
fizyka i astronomia, chemia, biologia, geografia, technika, informatyka, 
wychowanie fizyczne.

Warunkiem ukończenia gimnazjum jest przystąpienie do egzaminu 
po 3 klasie. Egzamin składa się z 2 części: humanistycznej i matematycz­
no-przyrodniczej. Osiągnięte wyniki są podstawą przyjęcia do wybranej 
szkoły średniej.

Absolwenci gimnazjum mogą wybrać szkołę ponadgimnazjalną. 
Istnieje kilka ofert edukacyjnych: 3-letnie liceum ogólnokształcące, 
3-letnie liceum profilowane, 4-letnie technikum, 2-letnia lub 3-letnia 
szkoła zawodowa, 2-letnie liceum uzupełniające, 3-letnie technikum 
uzupełniające.

Po ukończeniu szkoły zawodowej uczeń nie może ubiegać się o przy­
jęcie do szkoły wyższej, może uzupełnić wykształcenie w liceum uzupeł­
niającym, po którym zdaje się maturę.

Naukę w szkołach ponadgimnazjalnych kończy egzamin końcowy -  
matura. W części pisemnej uczeń zdaje język polski, wybrany przedmiot
1 język obcy, w części ustnej dwa wybrane przedmioty. Tylko po zdaniu 
matury absolwenci mogą otrzymać świadectwo dojrzałości, upoważnia­
jące do ubiegania się o przyjęcie do szkoły wyższej.

W Polsce istnieją państwowe (publiczne) szkoły wyższe i od 1990 r. 
niepaństwowe szkoły wyższe.

Studia mogą być prowadzone jako dzienne, wieczorowe, zaoczne
i eksternistyczne. Podstawowym systemem studiów są studia dzienne.

Zasady przyjęcia na I rok studiów są określane autonomicznie przez 
szkoły wyższe. Niektóre uczelnie organizują egzaminy wstępne, inne 
przyjmują na podstawie konkursu ocen na świadectwie dojrzałości.



Po ukończeniu wyższych studiów, które trwają 3 lata lub 3,5 roku, 
osoba uzyskuje tytuł licencjata. Tytuł magistra nadaje się po ukończeniu 
4,5 -  6-letnich jednolitych studiów magisterskich. Tytuł magistra może 
uzyskać osoba mająca tytuł licencjata po ukończeniu 2 -  2,5-letnich uzu­
pełniających studiów magisterskich.

Warunkiem uzyskania tych tytułów jest zaliczenie przez studenta 
wszystkich przedmiotów i praktyk objętych planem studiów. Musi także 
złożyć i obronić pracę magisterską i zdać pomyślnie egzamin państwowy.

Absolwent szkoły wyższej otrzymuje dyplom ukończenia studiów 
na określonym kierunku.

Osoba, która zdobyła wykształcenie w innym kraju, może posługi­
wać się dyplomem w Polsce po przejściu procedury uznania. Zajmuje się 
tym specjalne Biuro Uznawalności Wykształcenia i Wymiany Międzyna­
rodowej w Warszawie (www.buwiwm.edu.pl).

Słowniczek CD
edukacja образование
szkoła podstawowa начальная школа
nauczanie zintegrowane интегрированное обучение
nauczanie blokowe блочное обучение
ścieżka edukacyjna тематический блок
nauki humanistyczne гуманитарные науки

przyrodnicze естественные
ścisłe точные

wychowanie воспитание
patriotyczne патриотическое
obywatelskie гражданское

skala ocen шкала оценок
niedostateczna 1 неудовлетворительно
dopuszczająca 2 допустимо
dostateczna 3 удовлетворительно
dobra 4 хорошо
bardzo dobra 5 очень хорошо
ocena celująca 6 отлично

gimnazjum гимназия
oferta edukacyjna образовательное предложение 
wybór выбор



szkoła ponadgimnazjalna средняя школа 
liceum ogólnokształcące общеобразовательный лицей 
liceum profilowane профессиональный лицей 
technikum техникум 
szkoła zawodowa училище
liceum uzupełniające лицей дополнительного образования
technikum uzupełniające техникум дополнительного образования
matura выпускной экзамен
absolwent выпускник
świadectwo dojrzałości аттестат
upoważniać давать право
ubiegać się претендовать
dostać się поступить
wykształcenie wyższe высшее образование 
studia обучение

dzienne дневное 
wieczorowe вечернее 
zaoczne заочное 
eksternistyczne экстерном 

egzamin wstępny вступительный экзамен 
praca magisterska магистерская диссертация 
egzamin państwowy государственный экзамен 
tytuł zawodowy академическая степень (квалификация)

licencjat бакалавр
magister магистр

dyplom диплом
procedura uznania легализация
