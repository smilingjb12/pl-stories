IDEALNY CZŁOWIEK
3. CECHY CHARAKTERU

Babcia zawsze powtarzała, że najważniejsza dla człowieka jest mą­
drość. Mądrość wykorzystania swoich wad i zalet w taki sposób, aby 
nikogo nie skrzywdzić. Każdemu najlepiej mówić to, co chce usłyszeć, 
albo nie mówić wcale. Postępować trzeba tak, jak chcesz, by postępowa­
no wobec ciebie.

Jestem już dorosły, a słowa babci pamiętam. Pewnie dlatego mam 
wielu przyjaciół i najlepszą pod słońcem dziewczynę. Bardzo się różni­
my, ale to tylko umacnia naszą miłość, uzupełniamy się nawzajem.

Jestem spokojny, szczery i wyrozumiały. Ania jest bardzo emocjonal­
na i impulsywna. Zawsze mówię, że najpierw utnie komuś głowę, a póź­
niej pomyśli, jak ją przykleić z powrotem. Zawsze wszystkim wybaczam, 
widzę w ludziach same zalety i skłonny jestem wszystkich idealizować. 
Ania to realistka. Ocenia ludzi od pierwszego wejrzenia i najczęściej ma 
rację. Jeśli ktoś jej się nie podoba, nie ukrywa zniechęcenia. Muszę przy­
znać, że ta jej cecha nie raz ratowała nas oboje przed aroganckimi, wścib- 
skimi, niemiłymi ludźmi.

W wolnym czasie lubię spokojnie poleżeć na kanapie przed telewi­
zorem albo posiedzieć na ławce w parku z dobrą książką. Ania jest w cią­
głym ruchu. W pracy czy w domu jest aktywna i pełna zwariowanych po­
mysłów. Jest wesoła i dowcipna. Potrafi rozweselić nawet największych 
smutasów.

Oczywiście jak każdy normalny człowiek mam sporo wad. Przesad­
nie lubię porządek, wolę, żeby wszystkie rzeczy leżały na swoich miej­
scach. Czasami kłócimy się o to z Anią. Poza tym jestem trochę nudzia­
rzem, ale staram się z tym walczyć. Moja Ania jest idealna. Gdy na nią 
patrzę, widzę cechy, których sam nie posiadam. Ona jest jedną połówką, 
a ja drugą. Razem jesteśmy człowiekiem, który postępuje mądrze. Tak, 
jak uczyła moja babcia.

Słowniczek CD

cecha черта
charakter характер



zaleta достоинство
dobry добрый
dowcipny с чувством юмора
mądry умный
odpowiedzialny ответственный
optymista оптимист
spokojny спокойный
szczery искренний
uprzejmy вежливый
wesoły веселый
wyrozumiały снисходительный
wada недостаток
arogancki наглый
emocjonalny эмоциональный
fałszywy лицемерный
głupi тупой
impulsywny вспыльчивый
leniwy ленивый
niemiły неприятный
nudziarz зануда
pesymista пессимист
roztargniony рассеянный
samolubny самовлюбленный
smutny грустный
uparty упрямый
wścibski любопытный
zły злой
