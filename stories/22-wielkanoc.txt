WESOŁEGO ALLELUJA!
22. WIELKANOC

Wielkanoc to święto upamiętniające zmartwychwstanie ukrzyżowanego 
Jezusa Chrystusa. Jest to święto ruchome, obchodzone w pierwszą niedzielę 
po wiosennej pełni księżyca. Przypada między 22 marca i 25 kwietnia.

Wielkanoc poprzedza czterdziestodniowy post oraz Wielki Tydzień 
rozpoczynający się od Niedzieli Palmowej. To czas oczekiwania na ta­
jemnicę odrodzenia się. Wiosną wraz z przyrodą budzimy się do nowego 
życia. Ludzie starają się podzielić pozytywnymi emocjami z bliskimi, 
nadsyłając pocztówki z życzeniami Wesołego Alleluja, smacznego świę­
conego i mokrego dyngusa.

Ważnym momentem w obchodach Wielkanocy jest święcenie 
w Wielką Sobotę potraw przygotowanych dzień wcześniej. Wierni uda­
ją się do kościoła niosąc w koszyczkach pomalowane na różne kolory 
jajka (pisanki), chleb, sól, mięso, ciasto. W tym dniu w kościele świę­
ci się wodę, którą najczęściej wystawia się w wielkich kadziach przed 
świątynią. Każdy wiemy może zaczerpnąć sobie i zabrać do domu świę­
coną wodę. Wieczorem kapłani święcą ogniska zapalone na dziedzińcu 
kościelnym. Od tego ognia zapala się paschał -  dużą woskową świecę. 
Zostaje ona uroczyście wniesiona do kościoła i postawiona na ołtarzu. 
Pali się podczas wszystkich nabożeństw okresu wielkanocnego.

Rano, w Wielką Niedzielę Wielkanocną, wierzący idą na rezurekcję. 
Jest to msza, którą poprzedza procesja wokół kościoła. W domach przy­
gotowuje się uroczyste śniadanie, w czasie którego wszyscy dzielą się 
święconym jajkiem oraz składają sobie życzenia. Śniadanie, jak każdy 
świąteczny posiłek, jest zazwyczaj bardzo obfite. Stoły są pięknie przy­
brane wiosennymi kwiatami, w domach panuje radosny nastrój i przy­
jemna atmosfera.

Dzieci i młodzież szczególnie lubią Poniedziałek Wielkanocny. Lany 
Poniedziałek, inaczej śmigus-dyngus, jest dniem polewania się wodą. 
Niestety w miastach tradycja często staje się okazją do chuligańskich 
wybryków. Na wsi chłopcy oblewają panny wodą, co ma zapewnić im 
szybkie zamążpójście. Tradycja polewania się wodą wywodzi się z cza­
sów pogańskich, w ten sposób witano budzącą się do życia przyrodę.

Wg B. Ogrodowskiej



Słowniczek CD

post пост
Wielkanoc Пасха
zmartwychwstanie воскресение
ukrzyżowany распятый
Jezus Chrystus Иисус Христос
pełnia księżyca полнолуние
Niedziela Palmowa вербное воскресенье
pocztówka открытка
pisanka пасхальное яйцо
baranek агнец / ягненок
kapłan священник
palma пальма
paschal пасхальная свеча 
ołtarz алтарь
nabożeństwo богослужение 
rezurekcja пасхальная заутреня 
procesja крестный ход 
święconka освященная еда
śmigus-dyngus обычай обливания водой на 2 день Пасхи 
pogański языческий
