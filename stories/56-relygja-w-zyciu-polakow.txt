HOMO RELIGIOSUS
14. RELIGIA W ŻYCIU POLAKÓW

Do czterech głównych według liczby wierzących i wpływu na cywi­
lizację religii świata należą judaizm, buddyzm, chrześcijaństwo i islam. 
Ponadto istnieje mnóstwo mniejszych grup wyznaniowych i odłamów 
religii tradycyjnych. Swoich zwolenników mają ateizm i agnostycyzm. 
Ateiści nie uznają istnienia Boga, zaś agnostycy utrzymują, że istnienia 
Boga nie można dowieść ani obalić.

Od momentu chrztu w 966 r. w obrządku łacińskim Polska jest kra­
jem katolickim. Nie oznacza to, że katolicyzm był i pozostaje w Polsce 
jedyną religią. W Polsce istnieje dość duża wspólnota prawosławna, skła­
da się głównie z Białorusinów zamieszkujących Białostocczyznę (ponad 
500 tys. osób). Są również protestanci, przeważnie ewangelicy niemiec­
cy, mieszkający na zachodzie kraju -  na Śląsku, a także muzułmanie 
i wyznawcy judaizmu. Przed II wojną światową Żydzi stanowili ponad 
10 procent ludności, jednak polska gmina żydowska nigdy nie nadrobiła 
tragicznych strat zadanych przez Niemców w czasie holocaustu.

Czasem największego pluralizmu religijnego stał się „złoty wiek” -
XVI stulecie, gdy Rzeczpospolita była krajem wielonarodowościowym 
i wielowyznaniowym. Następne lata przynosiły narastającą unifikację 
religijną, dziś większość wierzących w Polsce stanowią katolicy (około 
95 procent).

Współcześni Polacy mają odmienne poglądy wobec religii. Niekiedy 
mówi się nawet o umownym podziale na wierzących i praktykujących.



W życiu codziennym wierzącego ważny jest stały kontakt z religią i jej 
instytucjami. Kontakt ten zaczyna się od użycia nieco przestarzałej formuły 
grzecznościowej „Niech będzie pochwalony” lub krótszej „Pochwalony”, 
zastępującej w języku, szczególnie starszej generacji religijnych Polaków, 
krótki zwrot „Dzień dobry”, a kończy się tak poważnym wydarzeniem jak 
pielgrzymka -  do Częstochowy, gdzie na Jasnej Górze znajduje się cudow­
ny obraz Matki Boskiej, do Lourdes, Rzymu i Jerozolimy.

Jednym z najważniejszych sanktuariów katolickich i ważnych 
ośrodków pielgrzymkowych w Polsce jest sanktuarium pasyjno-maryj- 
ne ojców bernardynów w Kalwarii Zebrzydowskiej. Założone zostało 
w 1602 r. przez wojewodę krakowskiego Mikołaja Zebrzydowskiego, 
z którym wiąże się druga część nazwy sanktuarium. Pierwsza natomiast 
pochodzi od wyrazu łacińskiego Calvaria, który z kolei jest odpowied­
nikiem łacińskim hebrajskiej nazwy góry, na której ukrzyżowany został 
Jezus Chrystus -  Golgota. Na zespół sanktuarium składają się Klasztor 
i Bazylika Matki Boskiej Anielskiej oraz 42 kaplice i kościoły. W jednej 
z bocznych kaplic -  kaplicy Zebrzydowskich -  znajduje się cudowny wi­
zerunek Matki Boskiej Kalwaryjskiej. Kalwaria Zebrzydowska gości co 
roku około 1 min pielgrzymów.

Swoje sanktuarium w Polsce mają również wierzący prawosławni. 
Jest to Święta Góra Grabarka położona w województwie podlaskim. Po­
czątki sanktuarium sięgają XII w., z którego pochodzą pierwsze wzmian­
ki o kulcie ikony Przemienienia Pańskiego (Spasa Izbawnika) w rejonie 
Puszczy Mielnickiej oraz o pierwszych cerkwiach, pustelniach i kaplicach 
w tych okolicach. Początki ruchu pielgrzymkowego na Górze Grabarce 
wiążą się z cudem, którego świadkami stali się mieszkańcy pobliskich 
wsi, w tym miejscowości Siemiatycze, w 1710 r. W okolicy wybuchła 
wtedy epidemia cholery, podczas której zamieszkały w Siemiatyczach 
starzec dostąpił objawienia, że wieś zostanie uratowana, jeżeli jej miesz­
kańcy ustawią na Grabarce krzyż. Ludzie zrobili to natychmiast, a nieco 
później w tym samym roku wznieśli również drewnianą kaplicę jako po­
dziękowanie za ocalone życie, choroba bowiem odstąpiła po wzniesieniu 
krzyża. W 1947 r. na Świętej Górze Grabarce założono klasztor żeński 
pw. św. Marty i Marii, który przetrwał przez długie lata zwalczania religii 
przez władze komunistyczne w Polsce, a obecnie udziela opieki i nocle­
gów licznym pielgrzymom.



Życie człowieka wierzącego jest zazwyczaj podzielone na kolejne 
etapy przez ważne wydarzenia związane z religią i życiem wspólnoty. 
Tymi wydarzeniami są przede wszystkim święta rodzinne i religijne oraz 
regularne chodzenie do kościoła całą rodziną. Wielkim świętem w rodzi­
nie wierzącej jest pierwsza komunia, do której przystępuje dziecko. Pol­
skie dzieci zwykle otrzymują od krewnych na pierwszą komunię prezenty. 
Nie mniej ważne są inne sakramenty -  ślub albo ostatnie namaszczenie. 
Swoje znaczenie ma regularne chodzenie na mszę i rekolekcje oraz do 
spowiedzi, jak również uroczyste obchody świąt religijnych. Rekolekcje 
to katolickie nauki dla wiernych połączone z mszą. Odbywają się w celu 
umocnienia wiary i odnowy moralnej wierzących, np. przed Wielkanocą. 
W szkole dzieci uczęszczają na zajęcia z religii, w ramach których zapo­
znają się z wybranymi fragmentami Pisma Świętego (Starego Testamentu 
i Ewangelii). Z tych zajęć zwolnione są dzieci rodziców należących do 
innych wyznań i ateistów, mają wówczas zajęcia z etyki.

Instytucjonalnym ośrodkiem życia religijnego jest kościół. Nie­
zależnie od architektury w wystroju świątyni zawsze są tradycyjne 
elementy: ołtarz, zakrystia, ambona, konfesjonał. W pobliżu kościoła 
tradycyjnie nakleja się klepsydry -  ogłoszenia o śmierci i pogrzebie 
członków parafii. W kościele i w domach wierzących, a nawet w nie­
których urzędach ważnym elementem jest krucyfiks. Jest to krzyż z fi­
gurą ukrzyżowanego Jezusa Chrystusa, w domach najczęściej umiesz­
czany nad drzwiami.

Na czele kościoła parafialnego stoi ksiądz proboszcz, na czele die­
cezji biskup, na czele organizacji kościelnej kraju prymas. W najważ­
niejszych instytucjach świeckich -  w wojsku, szpitalu i nawet w więzie­
n iu - działalność duszpasterską prowadzą księża kapelani. Wszystkim 
wiernym przewodniczy papież. Jedną z najwybitniejszych osobistości 
w nowej historii Polski jest papież Jan Paweł II -  pierwszy papież-Polak, 
który nawet po swojej śmierci w dalszym ciągu cieszy się największym 
autorytetem moralnym wśród rodaków.

Ważną rolę w organizacji życia religijnego oraz w pełnieniu funk­
cji charytatywnych, duszpasterskich i oświatowych odgrywają klasztory 
i zamieszkujący w nich siostry i bracia zakonni. Najaktywniejszymi za­
konami w dzisiejszej Polsce są franciszkanie, bernardyni, dominikanie 
i benedyktyni.



Składnik religijny w życiu Polaków był i pozostaje na tyle ważny, iż 
pozostawił swoje odbicie w języku polskim. Oprócz wspomnianej wyżej 
formuły grzecznościowej, na którą odpowiedzieć należy „Na wieki wie­
ków. Amen”, istnieje rozbudowany system formuł grzecznościowych, za 
pomocą których należy zwracać się do osób duchownych. Do księdza 
żaden Polak nie powie „Proszę pana”, jedynie „Proszę księdza”. Do bi­
skupa należy zwracać się używając zwrotu „Wasza Ekscelencja”, do kar­
dynała „Wasza Eminencja”, zaś do papieża „Wasza Świątobliwość”.

Praktykujący katolicy obchodzą wszystkie święta religijne. Najważ­
niejsze to Wielkanoc, Boże Narodzenie i dzień Wszystkich Świętych. 
Dnia 1 listopada, który jest w Polsce dniem wolnym od pracy, wszys­
cy odwiedzają na cmentarzach groby swoich bliskich, zapalają znicze, 
przystrajają nagrobki. Tradycyjnie dba się o groby osób, których krewni 
z różnych powodów nie mogą w tym dniu przyjść na cmentarz. Ważnym 
świętem religijnym jest Wniebowzięcie Najświętszej Marii Panny (świę­
to Matki Boskiej Zielnej), która jest świętą patronką kraju.

Słowniczek CD 
religia религия

chrześcijaństwo христианство
katolicyzm католицизм
prawosławie православие

judaizm иудаизм
buddyzm буддизм
islam ислам

ateizm атеизм
agnostycyzm агностицизм
chrzest крещение
pielgrzymka паломничество
Częstochowa Ченстохова
Jasna Góra Ясная Гора
sanktuarium святилище
Kalwaria Zebrzydowska Кальвария Зебжидовская 
Święta Góra Grabarka святая гора Грабарка 
sakrament таинство 
pierwsza komunia первое причастие 
ślub венчание



ostatnie namaszczenie соборование
rekolekcje говенье
spowiedź исповедь
kościół костел
ołtarz алтарь
zakrystia ризница
ambona амвон
konfesjonał исповедальня
klepsydra объявление о смерти
krucyfiks распятие
parafia приход
ksiądz proboszcz настоятель прихода
diecezja епархия
biskup епископ
prymas примас
kapelan капеллан
papież папа римский
duszpasterski духовный
charytatywny благотворительный
klasztor монастырь
brat zakonny монах
siostra zakonna монахиня
zakon орден (монашеский)
Wasza Ekscelencja Ваше превосходительство
Wasza Eminencja Ваше преосвященство
Wasza Świątobliwość Ваше святейшество
święto Matki Boskiej Zielnej Успение Пресвятой Богородицы
patronka покровительница
