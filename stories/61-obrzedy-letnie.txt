„WESOŁY NAM DZIEŃ DZIŚ NASTAŁ...”
19. OBRZĘDY I ZWYCZAJE W OKRESIE WIOSENNO-LETNIM

W wiosennym cyklu obrzędów kościelnych najważniejsze miejsce 
zajmuje Wielkanoc. Poprzedza ją  Wielki Post Wielkanocny trwający 
obecnie 40 dni. Wielki post rozpoczyna środa popielcowa. W kościołach 
podczas nabożeństw posypuje się głowy wiernych popiołem z ubiegło­
rocznych palm wielkanocnych. Rytuał jest znakiem żalu za grzechy, go­
towości do oczyszczenia.

W czasie wielkiego postu dawniej odbywały się obrzędy ludowe 
przywoływania wiosny. Praktykowany był obrzęd topienia lub palenia 
Marzanny. Kukła zrobiona ze słomy była symbolem zimy oraz chorób, 
śmierci, zła. Istotą obrzędu było niszczenie zimy i przywoływanie wio­
sny, szybkiej zmiany pór roku.

Wielki Tydzień i cykl obrzędów związanych z Wielkanocą rozpo­
czyna Niedziela Palmowa. Jest to ostatnia niedziela wielkiego postu i jest 
poświęcona obchodom wjazdu Chrystusa do Jerozolimy, gdzie ludzie wi­
tali go rzucając na drogę gałązki palmowe. Najważniejszym momentem 
uroczystości kościelnych jest procesja z palmami. Tradycyjnie w Polsce 
w palmie są gałązki wierzbowe i rośliny wiecznie zielone: gałązki tui, 
świerku, cisu. Obecnie w Polsce są popularne tzw. palmy wileńskie, ro­
bione z kwiatów, farbowanych kłosków, różnych traw suszonych, ukła­
danych i wiązanych na patykach.

Wielki Tydzień to ostatni tydzień wielkiego postu, przypadający mię­
dzy dwiema wielkimi niedzielami: Palmową i Wielkanocną. Wszystkie 
dni tego tygodnia noszą nazwę Wielki, ponieważ tydzień ten poprzedza 
największe w roku święto kościelne. Bogata liturgia kościelna Wielkiego 
Tygodnia przekazywała cały dramat męki Chrystusa. W wielu świąty­
niach Europy wystawiano widowiska misteryjne. W Polsce do dziś prze­
trwała tradycja takiego widowiska w Kalwarii Zebrzydowskiej.

Najbogatsze w obrzędy i zwyczaje są trzy ostatnie dni Wielkie­
go Tygodnia. Wielki Piątek jest dniem żałoby i ścisłego postu. W XVII
i XVIII w. w Wielki Piątek odbywały się procesje mężczyzn pokutników, 
zwanych biczownikami. Biczowali się dobrowolnie aż do krwi. W Polsce 
ta praktyka religijna, przez wielu krytykowana, zaniechana została w koń­
cu XVIII w. Do naszych czasów przetrwała natomiast tradycja Grobów



Chrystusa. W piątek trwają także przygotowania pokarmów wielkanoc­
nych. Należy przede wszystkim przygotować kolorowe jajka. Dawniej 
jajka farbowano w naturalnych barwnikach roślinnych. Wywar z łusek 
cebuli dawał różne odcienie barwy żółtej i brązu, sok z buraków -  kolor 
różowy, listki jemioły -  różne odcienie zieleni. Jajko jest świadectwem 
bardzo starych tradycji. Od najdawniejszych czasów było symbolem ży­
cia, siły, miłości i płodności. W Wielką Sobotę do kościoła ludzie przy­
noszą w koszykach święcone -  część z tego, co znajdzie się później na 
wielkanocnym stole, a więc jaja na twardo, sól, chleb, kawałek kiełba­
sy. Po rezurekcji w niedzielę można zaczynać wielkanocne obżarstwo. 
Najważniejszym elementem jest oczywiście jajko. Dawniej w niektórych 
miejscowościach urządzano gry, takie jak uderzanie pisankami wzajem­
nie o siebie. Czyja skorupka wytrzymała, ten wygrywał kolejne jajko.

Poniedziałek Wielkanocny jest dniem spotkań z rodziną i przyjaciół­
mi. Najbardziej znanym zwyczajem jest oblewanie się wodą -  śmigus- 
dyngus. Nie wiadomo dokładnie, skąd wziął się w Polsce ten obyczaj, ale 
można go łączyć z wiosennym oczyszczaniem. Najczęściej wodą oble­
wano dziewczyny, by zapewnić im powodzenie i szybkie zamążpójście. 
Dziś ludzie również korzystają z możliwości trochę popsocić. W Krako­
wie tradycyjnie w Poniedziałek Wielkanocny odbywa się kiermasz zwa­
ny emausem (od nazwy biblijnego miasteczka Emaus, do którego szedł 
Zmartwychwstały Jezus). Kiermasze krakowskie są słynne z oryginal­
nych zabawek, nie spotykanych gdzie indziej, przedstawiających miesz­
czan, kupców, Żydów w tradycyjnych strojach.

Pomiędzy 10 maja i 13 czerwca, 7 tygodni (50 dni) po Wielkanocy, 
obchodzone jest święto Zesłania Ducha Świętego na apostołów. Zielone 
Świątki to ludowa nazwa tego święta kościelnego. Z tym świętem ko­
ścielnym połączyły się obrzędy ludowe powitania wiosny. Dawniej wie­
rzono, że młoda zieleń przynosi powodzenie w sprawach gospodarskich
i sprzyja urodzajom.

Do wiosennych świąt państwowych i patriotycznych należy 3 Maja. Jest 
to święto Konstytucji 3 Maja. Była przyjęta za panowania ostatniego króla 
Rzeczypospolitej Stanisława Augusta Poniatowskiego w 1791 r. Konstytu­
cja ta przewidywała nowatorskie reformy państwowe i stała się wzorem dla 
przyszłych ustaw. Jest także symbolem postępowych myśli i patriotyzmu.

Najważniejszym świętem kościelnym po Zielonych Świątkach jest 
Boże Ciało, obchodzone 11 dni później, zawsze w czwartek. Święto ob­



chodzi się w Polsce od XIV w., w XV w. rozpowszechniły się procesje 
Bożego Ciała. Uroczysta procesja wychodzi z kościoła do czterech ołta­
rzy ustawionych na zewnątrz. Przy każdym ołtarzu czytana jest Ewan­
gelia, udziela się błogosławieństwa na wszystkie cztery strony świata. 
Z własnych tradycji słynie Kraków. Po zakończeniu uroczystości ko­
ścielnych na rynek zabytkowej części miasta wychodzi korowód barwnie 
ubranych postaci. Główną z nich jest lajkonik -  jeździec we wschodnim 
stroju, z przyczepioną czarną brodą, udaje, że skacze na koniu. Lajkonik 
skacze i tańczy w takt muzyki, straszy zebranych małą buławą i próbuje 
wziąć do niewoli ładną dziewczynę.

Świętem powitania lata dawniej były tzw. obchody świętojańskie. 
Odbywały się w dniu letniego przesilenia słońca, w najkrótszą noc w ro­
ku, z 23 na 24 czerwca i najdłuższy dzień, 24 czerwca. W dniu św. Jana 
na wzgórzach i leśnych polanach palono wielkie ogniska -  sobótki. Wo­
kół ognisk tańczyły ubrane na biało dziewczęta, które śpiewały pieśni 
miłosne. Noc świętojańska była porą zalotów. Chłopcy rozpalali własne 
ogniska, pokazywali swoją zręczność skacząc przez płomienie. Czasami 
skakano przez ogień parami mocno trzymając się za ręce. Udany skok 
wróżył miłość i wierność. Ogień miał także moc oczyszczającą, do ogni­
ska wrzucano czarodziejskie ziele, m. in. piołun, miało chronić przed 
czarownicami, złym urokiem. Obecnie zwyczaje świętojańskie są przede 
wszystkim zabawą.

W obchodach świętojańskich ważną rolę spełniał mityczny kwiat 
paproci, który podobno zakwita o północy, przed dniem św. Jana. Przed 
północą udawano się na poszukiwanie cudownego kwiatu. Kwiat paproci 
według legendy świecił w nocy niezwykłym blaskiem, wskazywał drogę 
do ukrytych w ziemi skarbów. Temu, kto go odnajdzie, zapewniał bo­
gactwo i szczęście. Szczególnych właściwości nabierała także woda. Do­
piero od św. Jana można było bezpiecznie się kąpać w rzece, jeziorze. 
Wierzono, że zanurzenie się w wodzie lub w nocnej rosie sprawi, iż ciała 
ludzi staną się zdrowe i piękne. Najważniejszym obrzędem dziewczęcym 
było puszczanie wianków na wodę, zachował się do dziś. Dziewczęta 
w taki sposób wróżą o zamążpójściu. W tradycji folklorystycznej święto 
jest nazywane także Kupale.

W dniu 15 sierpnia obchodzone jest święto Matki Boskiej Zielnej. 
Uważa się za patronkę ziół, kwiatów, owoców i zbóż w czasie rozkwitu.



Wierzono, że poświęcony bukiet ziół nabiera właściwości leczniczych. 
Bukiety układano z piołunu, mięty, chabrów, krwawnika i innych roślin.

Do bardzo starych tradycji należy święto plonów -  dożynki. W Polsce 
obchodzono je  od XVI w. Na wsi uwieńczeniem wszystkich najważniej­
szych prac gospodarskich były żniwa. Od ich wyników zależał dostatek 
ludzi. W obchodach dożynkowych zachowały się elementy archaiczne, 
ślady pogańskich obrzędów i ofiar składanych bóstwom urodzaju. Roz­
poczynały się wiciem wieńca z pozostawionego na polu pasa niezżętego 
zboża. Zdobiono go jarzębiną, owocami, kwiatami i kolorowymi wstąż­
kami. Uroczystej procesji z wieńcem towarzyszyło śpiewanie pieśni mó­
wiącej o trudzie żniwiarzy. Wieniec dożynkowy przechowywano w sto­
dole do następnego roku. Przed nowym siewem wykruszone z wieńca 
ziarna dodawano do ziarna siewnego.

Wg B. Ogrodowskiej

Słowniczek CD

przywoływanie wiosny зазывание весны
Marzanna чучело зимы
barwnik roślinny растительный краситель
wywar отвар
łuska шелуха
skorupa скорлупа
Zielone Świątki День Святой Троицы
święto państwowe государственный праздник
Konstytucja 3 Maja Конституция 3 Мая
Boże Ciało праздник Тела и Крови Христовых
noc świętojańska ночь накануне Ивана Купалы
zaloty ухаживания
zręczność ловкость
czarownica ведьма
urok порча
mityczny мифический
kwiat paproci цветок папоротника
wianek венок
święto plonów праздник урожая
dożynki дожинки
żniwa жатва



GODŁO. FLAGA. HYMN NARODOWY

Mazurek Dąbrowskiego

1. Jeszcze Polska nie zginęła, 
Kiedy my żyjemy.

Co nam obca przemoc wzięła, 
Szablą odbierzemy.

Refren: Marsz, marsz, Dąbrowski, 
Z ziemi włoskiej do Polski.

Za twoim przewodem 
Złączym się z narodem.

2. Przejdziem Wisłę, przejdziem 
Wartę,

Będziem Polakami.
Dał nam przykład Bonaparte, 

Jak zwyciężać mamy.

Refren: Marsz, marsz...

3. Jak Czarniecki do Poznania 
Po szwedzkim zaborze,
Dla ojczyzny ratowania 

Wrócim się przez morze.

Refren: Marsz, marsz...

4. Już tam ojciec do swej Basi 
Mówi zapłakany -  

Słuchaj jeno, pono nasi 
Biją w tarabany.

Refren: Marsz, marsz..



WARSZAWA

Plac Zamkowy

Zamek Królewski



Kamienice



кп ГШ Ш Ш Ш Ш Т]

Pomnik Syrenki



Łazienki. Pałac na Wyspie



Wilanów



KRAKÓW

Wisła



Rynek Główny

Sukiennice



Kościół Mariacki



Królewska Katedra na Wawelu



Styl zakopiański



WROCŁAW

Kamienice



Odra

Most Tumski






Krasnal Rzeźnik



Pomnik anonimowego przechodnia