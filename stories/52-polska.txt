SERCE EUROPY
10. POLSKA

Rzeczpospolita Polska to oficjalna nazwa kraju, używa się także 
skrótu RP. Rzeczpospolita to polski odpowiednik łacińskiego wyrażenia 
„res publica” tłumaczonego jak „wspólna sprawa”.



Polska położona jest w Europie Środkowej nad Morzem Bałtyckim. 
Ma wspólne granice z Rosją, Litwą, Białorusią, Ukrainą, Słowacją, Cze­
chami i Niemcami.

Powierzchnia kraju jest przeważnie nizinna, obszary górskie zajmują 
ponad 3 procent ogólnej powierzchni. Najwyższy szczyt -  Rysy -  znajdu­
je  się w Tatrach. Głównymi rzekami Polski są Wisła i Odra.

Stolicą Polski jest Warszawa, uzasadnione historycznie aspiracje do 
pełnienia funkcji stolicy kulturalnej ma Kraków.

Kraj podzielony jest na województwa, powiaty i gminy. Podział tery­
torialny po reformie 1999 r. obejmuje 16 województw, największe miasta 
regionu pełnią funkcje stolicy województwa. Wrocław jest stolicą woje­
wództwa dolnośląskiego, Bydgoszcz i Toruń -  kujawsko-pomorskiego, 
Lublin -  województwa lubelskiego, Gorzów Wielkopolski i Zielona 
Góra -  lubuskiego, Łódź -  łódzkiego, Kraków -  małopolskiego, Warsza­
wa -  mazowieckiego, Opole -  opolskiego, Rzeszów -  podkarpackiego, 
Białystok -  podlaskiego, Gdańsk -  pomorskiego, Katowice -  śląskiego, 
Kielce -  świętokrzyskiego, Olsztyn -  warmińsko-mazurskiego, Poznań -  
wielkopolskiego, Szczecin -  zachodniopomorskiego.

Językiem urzędowym jest język polski. Polska na razie pozostaje 
poza strefą euro, jednostką monetarną jest złoty. Jeden złoty równa się 
100 groszom.

Pod względem składu etnicznego Polska jest krajem prawie mono- 
etnicznym, Polacy stanowią około 98 procent ludności, pod względem 
wyznania -  katolicy stanowią około 95 procent.

Symbole państwowe Polski mają długą historię i ważne znaczenie 
dla każdego Polaka. Na godle państwowym widnieje wizerunek orła bia­
łego zwróconego w prawo ze złotą koroną na głowie, z dziobem i szpo­
nami złotymi, na czerwonym tle. Początki tego znaku wiążą się z legen­
darnym twórcą państwa Lechem, który założył swoją stolicę w Gnieźnie, 
w miejscu, gdzie według legendy zobaczył na drzewie orle gniazdo. Na 
pamiątkę tego wydarzenia Lech umieścił orła w swoim herbie.

Po raz pierwszy w polskiej historii rysunek ptaka, bez korony, po­
jawił się na monetach Bolesława Chrobrego w XI w. Heraldyczny znak 
orła jako godło dynastii królewskiej występuje od 1. połowy XIII w., a za 
rządów króla Władysława Łokietka (XIV w.) stał się oficjalnym godłem



całego państwa. W różnych okresach historycznych wizerunek orła nieco 
się zmieniał, w obecnej postaci godło obowiązuje od 1990 r.

Flaga polska to dwa pasy równej szerokości, górny jest biały, a dolny 
czerwony. Są to barwy pochodne od herbu państwa: pas górny oznacza 
Orła Białego, pas dolny -  pole tarczy herbowej.

„Mazurek Dąbrowskiego” pełni rolę hymnu państwowego od 1927 r. 
Najstarszą pieśnią, która pełniła rolę hymnu, była „Bogurodzica”. Śpie­
wano ją  przed bitwą pod Grunwaldem, a także podczas koronacji królów, 
prawdopodobnie była to pieśń dynastyczna Jagiellonów. Od 1918 r. do 
1927 r. Polska nie miała oficjalnego hymnu narodowego. Śpiewano wów­
czas kilka pieśni narodowych takich jak „Bogurodzica”, „Boże coś Pol­
skę”, „Rota” i oczywiście „Mazurek Dąbrowskiego”, które traktowano 
jako nieoficjalne hymny narodowe.

Tekst „Mazurka Dąbrowskiego” został napisany przez Józefa Wybic­
kiego w 1797 r. Był to okres, gdy Polska znajdowała się pod zaborami 
Rosji, Prus i Austrii. Polacy w kraju i na emigracji podejmowali próby od­
zyskania niepodległości. Jedną z nich było założenie Legionów Polskich 
pod dowództwem generała Jana Henryka Dąbrowskiego. Walczyły u bo­
ku Napoleona Bonapartego na terytorium Włoch, a później innych krajów 
europejskich. Mimo że Napoleon nie dotrzymał obietnicy i Polacy nie od­
zyskali niepodległości, Legiony stały się dla Polaków dowodem, że trwa 
walka z zaborcami, że „Polska nie zginęła”. W tekście hymnu jest odwo­
łanie do postaci Stefana Czarnieckiego. W XVII w. Polska była wciągnię­
ta w długoletnią wojnę ze Szwedami, hetman Czarniecki był wybitnym 
dowódcą, odznaczył się w wielu zwycięskich bitwach, które pomogły 
obronić kraj przed wrogiem. Szczególne znaczenie symboliczne ma tara­
ban -  bęben używany dawniej w wojsku, przywołujący przez stulecia do 
obrony interesów narodowych. Pierwotny tytuł brzmiał „Pieśń Legionów 
Polskich we Włoszech”. Pieśń śpiewana była na melodię mazurka ludo­
wego z Podlasia. Dziś pieśń nazywana jest „Mazurkiem Dąbrowskiego” 
od melodii lub „Jeszcze Polska nie zginęła” od pierwszych słów utworu.

Polska jest nowoczesną demokracją europejską posiadającą wszyst­
kie odpowiednie akta prawne i instytucje państwowe. Najważniejszy 
akt prawny to Konstytucja RP, która w obecnej postaci obowiązuje od
17 października 1997 r. Zgodnie z jej założeniami Polska jest republiką, 
demokracją parlamentarną. Podobnie jak w większości państw europej­



skich, władza ustawodawcza reprezentowana jest przez dwuizbowy par­
lament, który w Polsce obejmuje sejm i senat.

Sejm pełni wyższą funkcję ustawodawczą w Polsce od końca XV w. 
Nazwa „sejm” oznacza w języku staropolskim „zjazd ludności”. Sejm 
składa się z 460 posłów, wybieranych w wyborach powszechnych na 4 
lata. Posłem może zostać osoba, która ukończyła 21 lat, obywatel Polski, 
mieszkający w Polsce minimum od 5 lat. Obradami sejmu kieruje mar­
szałek, gdy zabraknie prezydenta to on przejmuje jego funkcje. Po kata­
strofie lotniczej pod Smoleńskiem i tragicznej śmierci prezydenta Lecha 
Kaczyńskiego 10 kwietnia 2010 r. zgodnie z Konstytucją pełniącym obo­
wiązki prezydenta został marszałek sejmu Bronisław Komorowski. Do 
kompetencji sejmu należy wyznaczenie praw i obowiązków, uchwalenie 
budżetu państwa, powołanie rządu, kontrola działalności rządu.

Senat składa się ze 100 senatorów. Senatorem zostaje ten, kto otrzy­
ma największą liczbę głosów z województwa. Senatorem może zostać 
osoba, która ukończyła 35 lat i mieszka w Polsce minimum od 5 lat i jest 
jej obywatelem. Kadencja trwa 4 lata, do kompetencji należy zatwierdze­
nie lub odrzucenie ustaw, wprowadzenie poprawek do ustaw. Obradami 
kierują marszałek i wicemarszałek.

Sejm i Senat obradujące wspólnie pod przewodnictwem marszałka 
Sejmu tworzą Zgromadzenie Narodowe.

Władzę wykonawczą reprezentują prezydent i Rada Ministrów. Wy­
bory prezydenckie odbywają się w Polsce co 5 lat. Ta sama osoba może 
sprawować urząd prezydenta tylko przez 2 kadencje. Kandydat na pre­
zydenta powinien ukończyć 35 lat, mieć obywatelstwo polskie, zebrać 
minimum 100 tys. podpisów osób popierających jego kandydaturę. Pro­
cent osób, które wzięły udział w głosowaniu, od ogólnej ilości obywateli 
polskich nie wpływa na ważność wyborów. Prezydentem zostaje ten kan­
dydat, który otrzyma ponad połowę wszystkich ważnie oddanych głosów. 
W przypadku, gdy żaden z kandydatów nie otrzyma wymaganej liczby 
głosów, dwa tygodnie później odbywa się II tura głosowania, w której 
uczestniczą dwaj kandydaci z największą liczbą głosów z I tury.

Nowo wybrany prezydent-elekt obejmuje urząd w ostatnim dniu urzę­
dowania ustępującego Prezydenta Rzeczypospolitej po złożeniu wobec 
Zgromadzenia Narodowego przysięgi: „Obejmując z woli Narodu urząd 
Prezydenta Rzeczypospolitej Polskiej, uroczyście przysięgam, że docho­
wam wierności postanowieniom Konstytucji, będę strzegł niezłomnie god­



ności Narodu, niepodległości i bezpieczeństwa Państwa, a dobro Ojczyzny 
oraz pomyślność obywateli będą dla mnie zawsze najwyższym nakazem”. 
Przysięga może być złożona z dodaniem zdania: „Tak mi dopomóż Bóg”.

W 1989 r. odbyły się wybory do parlamentu, które zapoczątkowały 
pluralizm w życiu politycznym po długim okresie hegemonii partii ko­
munistycznej w Polskiej Rzeczypospolitej Ludowej. Parlament przywró­
cił państwu nazwę Rzeczpospolita Polska. W 1990 r. prezydentem suwe­
rennej Rzeczypospolitej Polskiej został przewodniczący „Solidarności” 
Lech Wałęsa. Kolejnym prezydentem Polski w 1995 r. został Aleksander 
Kwaśniewski. Piastował to stanowisko przez dwie kadencje do 2005 r. 
Po nim prezydentem Polski został Lech Kaczyński, reprezentujący partię 
Prawo i Sprawiedliwość (PiS). Po jego tragicznej śmierci odbyły się ko­
lejne wybory prezydenckie. W I turze w czerwcu 2010 r. najwięcej gło­
sów uzyskali Bronisław Komorowski i brat bliźniak zmarłego prezydenta 
Jarosław Kaczyński. W II turze w lipcu wygrał Bronisław Komorowski, 
reprezentujący partię Platforma Obywatelska (PO).

Rada Ministrów, popularnie nazywana rządem, składa się z Prezesa 
powoływanego przez Prezydenta oraz ministrów powoływanych przez 
Prezydenta na wniosek Prezesa Rady Ministrów. Prezes jest zazwyczaj 
nazywany premierem.

Władzę sądowniczą sprawują sądy i trybunały. System sądowy obej­
muje sądy powszechne -  rejonowe, okręgowe i apelacyjne, oraz szcze­
gólne -  wojskowe i administracyjne. Sądy są poddane jednolitemu nad­
zorowi Sądu Najwyższego.

W 2004 r. Polska przystąpiła do Unii Europejskiej, w ten sposób 
oficjalnie zostając członkiem wspólnoty europejskiej. Poza tym Polska 
jest członkiem wielu organizacji międzynarodowych: Organizacji Naro­
dów Zjednoczonych (ONZ), Organizacji Paktu Północnoatlantyckiego 
(NATO), Międzynarodowego Funduszu Walutowego (MFW), Świato­
wej Organizacji Handlu (WTO). Dnia 1 stycznia 2008 r. Polska weszła 
do strefy Schengen. Zgodnie z porozumieniem znosi się kontrolę osób 
przekraczających granicę między państwami członkowskimi, a w zamian 
wzmacnia współpracę w zakresie bezpieczeństwa oraz współpracę przy­
graniczną. Polska potrafiła zrealizować historycznie i politycznie uzasad­
nione dążenie do zacieśnienia stosunków politycznych i kontaktów go­
spodarczych ze Wspólnotą Europejską i całym światem.



Słowniczek CD

Rzeczpospolita Polska Республика Польша 
Europa Środkowa Центральная Европа 
Wisła Висла 
Odra Одер
podział terytorialny административно-территориальное деление
województwo воеводство
powiat повет
gmina гмина
województwo dolnośląskie Нижнесилезское воеводство 

kujawsko-pomorskie Куявско-поморское 
lubelskie Люблинское 
lubuskie Любушское 
łódzkie Лодзинское 
małopolskie Малопольское 
mazowieckie Мазовецкое 
opolskie Опольское 
podkarpackie Подкарпатское 
podlaskie Подляшское 
pomorskie Поморское 
śląskie Силезское 
świętokrzyskie Свентокшиское 
warmińsko-mazurskie Варминско-мазурское 
wielkopolskie Великопольское 
zachodniopomorskie Западнопоморское 

język urzędowy государственный язык 
jednostka monetarna денежная единица

zloty злотый
grosz грош

ludność население
skład etniczny национальный состав 

wyznaniowy конфессиональный 
symbole państwowe национальная символика

godło герб
flaga флаг
hymn гимн

mazurek мазурка
zaborca захватчик



taraban военный барабан
władza ustawodawcza законодательная власть
parlament парламент
izba палата
dwuizbowy двухпалатный
sejm сейм
senat сенат
marszałek спикер
Zgromadzenie Narodowe Национальное собрание
władza wykonawcza исполнительная власть
prezydent президент
wybory powszechne всеобщие выборы
kadencja срок полномочий
Rada Ministrów / rząd Совет министров / правительство
Prezes Rady Ministrów / pre­ Председатель Совета министров / пре-
mier мьер-министр
władza sądownicza судебная власть
Sąd Najwyższy Верховный суд
Unia Europejska Европейский союз (ЕС)
Organizacja Narodów Zjed­ Организация Объединенных Наций
noczonych (ООН)
Organizacja Traktatu Północ­ Североатлантический альянс (НАТО)
noatlantyckiego
Międzynarodowy Fundusz Международный валютный фонд (МВФ)
Walutowy
Światowa Organizacja Handlu Всемирная торговая организация (ВТО)
strefa Schengen Шенгенская зона
