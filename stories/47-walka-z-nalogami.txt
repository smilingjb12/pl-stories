URWANY FILM
5. WALKA Z NAŁOGAMI

Urwany film -  mówi się tak nie o problemie technicznym powstałym 
w trakcie produkcji filmów, lecz o przykrych konsekwencjach naduży­
cia alkoholu. W ten sposób Polacy określają stan skrajnego opicia się, 
gdy człowiek nie potrafi przypomnieć sobie, co się działo poprzedniego 
wieczoru. Eufemistyczny frazeologizm jest jednocześnie trafnym okre­
śleniem sytuacji życiowej tego, kto wpada w pułapkę alkoholizmu, będą­
cego jednym z wielu niebezpiecznych nałogów.

Zaczyna się niewinnie, od imprez w gronie przyjaciół, lunchów 
i obiadów zakrapianych alkoholem. Piją biedni i bogaci, czynni zawodo­
wo i bezrobotni, biznesmeni i lumpy, gospodynie domowe i kobiety suk­
cesu. Ostatnio odnotowano poważne zmiany, według danych Państwowej 
Agencji Rozwiązywania Problemów Alkoholowych ponad 10 procent 
Polek w wieku od 18 do 29 lat mocno nadużywa alkoholu. Młode kobiety 
zaczęły dorównywać mężczyznom w tej haniebnej rywalizacji na całym 
obszarze europejskim. Przeciętna Brytyjka w wieku od 18 do 24 lat wy­
pija rocznie 203 litry alkoholu, czyli prawie 17 litrów miesięcznie, mło­
de Niemki spożywają średnio 189 litrów rocznie. Wykształcenie i status 
społeczny wcale nie stoją na przeszkodzie, 11 procent Polek z wyższym 
wykształceniem regularnie pije.

Dlaczego ludzie piją? Ze strachu przed porażką w pracy lub na eg­
zaminie, z powodu depresji i samotności, dla relaksu i wyciszenia, przy



załamaniu nerwowym. Wśród najczęstszych przyczyn nadużywania al­
koholu psycholodzy wymieniają również brak umiejętności zmierzenia 
się z rzeczywistością i niskie poczucie własnej wartości, zakorzenione 
nieraz w dzieciństwie, wywodzące się z konieczności sprostania wygóro­
wanym ambicjom rodziców. Socjolodzy tłumaczą wzrost liczby alkoho- 
liczek wśród młodych kobiet zmianą roli kobiety w społeczeństwie -  wi­
taj, długo oczekiwane równouprawnienie, teraz również w piciu! Spełnia 
przykrą rolę reklama alkoholi, lansująca obraz dziewczyny niezależnej, 
odważnej, pewnej siebie i kochającej życie, co kojarzy się z zamiłowa­
niem do napojów wyskokowych. Rola telewizji i kina w narzucaniu wzor­
ców picia alkoholu nadal jest duża. Lekarze mówią o tzw. przyczynach 
cywilizacyjnych powodujących wzrost liczby alkoholików szczególnie 
wśród kobiet i młodzieży: o narastaniu stresów cywilizacyjnych, osłabie­
niu więzów rodzinnych, wzroście zamożności społeczeństwa, skróceniu 
czasu pracy. Nadużywają alkoholu coraz częściej osoby nieletnie, naj­
częściej pod presją otoczenia oraz z powodu błędnego przekonania, że na 
przykład piwo nie jest alkoholem. Warto pamiętać, że to właśnie nisko­
procentowe trunki najszybciej prowadzą do uzależnienia.

Na istotę alkoholizmu składają się uzależnienie psychiczne i fizycz­
ne od alkoholu oraz tzw. błędne koło alkoholika: nadużywanie alkoholu 
powoduje konflikty w pracy i w rodzinie, z kolei swój nałóg pijący uspra­
wiedliwia narastającymi problemami oraz ciągłym pogarszaniem się sy­
tuacji rodzinnej i zawodowej.

Właściwości chemiczne alkoholu pozwalają na jego szybkie i łatwe 
wejście do przemiany materii, co wiąże się z niebezpiecznymi objawa­
mi w razie próby utrzymania abstynencji, występują wówczas dreszcze, 
bóle mięśni, pocenie się, nudności, majaczenia. Regularne spożywanie 
alkoholu prowadzi do niedociśnienia (na przemian z nadciśnieniem tętni­
czym) i niedokrwistości, padaczki oraz innych zaburzeń neurologicznych, 
do uszkodzenia wątroby (a w konsekwencji do stłuszczenia, marskości 
lub choroby nowotworowej) i mózgu (a w konsekwencji do demencji). 
Ponieważ alkohol jest agresywną substancją chemiczną, jego nadużycie 
w sposób naturalny powoduje uszkodzenie przełyku, błony śluzowej żo­
łądka, tkanek trzustki i jelit, co z kolei owocuje nowotworami złośliwymi 
tych narządów. Jednym z ostatnich zaburzeń bywa za życia alkoholika 
biała gorączka (delirium tremens), zapowiadająca z reguły bliski zgon.



Leczenie uzależnienia od alkoholu jest trudne, trwa przez resztę ży­
cia osoby uzależnionej i według statystyki medycznej najczęściej jest 
mało skuteczne. W ostrych przypadkach leczenie zaczyna się od odtru­
wania organizmu w ośrodkach odwykowych i zawsze obejmuje co naj­
mniej trzy składniki. Psychoanaliza i leczenie u psychoterapeuty mają 
zmienić nastawienie alkoholika do siebie i swoich problemów, nauczyć 
rozwiązywać je  bez sięgania po butelkę. Leczenie środowiskowe pole­
ga na współpracy psychoterapeuty z rodziną alkoholika oraz z grupami 
wzajemnej pomocy, takimi jak na przykład Kluby Anonimowych Alko­
holików. W leczeniu farmakologicznym stosuje się witaminy, leki uspo­
kajające i leki hamujące metabolizm alkoholu.

Tolerowanym przez społeczeństwo i prawo nałogiem jest uzależnie­
nie od palenia tytoniu. Nikotynizm jest znacznie mniej potępiany niż al­
koholizm, a mimo to jego skutki są nie mniej niebezpieczne. Nie uznaje 
się go za chorobę uniemożliwiającą normalne życie i pracę, a więc lecze­
nie nie uważane jest za konieczne.

Nikotynizm nie powoduje poważnych zaburzeń neurologicznych 
u palaczy, lecz skutki działania substancji szkodliwych zawartych w pa­
pierosach są tym bardziej niebezpieczne, że są odwleczone w czasie. 
Zaburzenia neurologiczne występują u dzieci palaczy, w postaci zabu­
rzeń pamięci i koncentracji utrudniających naukę. Prawdopodobieństwo 
urodzenia przez kobietę palącą dzieci upośledzonych umysłowo stano­
wi około 85 procent. Palacze często narzekają na osłabienie pamięci, im 
również urywa się film, tyle że na krótko. Dość rzadko zdają sobie sprawę 
z prawdziwych przyczyn tego zjawiska. Rak płuc i nowotwory krtani są 
związane z paleniem pośrednio, twierdzą palacze i bardzo chcą w to wie­
rzyć. Zaburzenia w układzie krążenia i nowotwory w układach pokar­
mowym, oddechowym i moczowym nie kojarzą się bezpośrednio z tym 
nałogiem. Brzydka twarz, tchnące zgnilizną zęby, żółte palce i paznokcie 
również nie są powodem, by rzucić palenie.

Nikotynizm jest wspierany przez agresywną reklamę papierosów, za­
równo pośrednią w filmach i w telewizji, jak też bezpośrednią. Młodzie­
ży palenie kojarzy się przede wszystkim z elitą intelektualną, artystyczną 
i biznesową, co wzmacnia notowania społeczne tego nałogu.

Średnio na świecie pali 40 procent mężczyzn i 9 procent kobiet. 
W różnych krajach stosunek tych liczb jest odmienny. W Polsce pali 47



procent panów i 23 procent pań w wieku powyżej 16 lat, na Białorusi 50 
i 20 procent odpowiednio, w Rosji -  70 i 30 procent.

Palenie powoduje śmierć ponad 5 min osób rocznie (w tym 1,5 min 
kobiet) na całym świecie, ta liczba najprawdopodobniej wzrośnie do 8 
min w 2030 r. Tytoń jest cichym, lecz bardzo okrutnym mordercą, szcze­
gólnie bezwzględnym wobec swoich najwierniejszych zwolenników. 
Wśród osób palących w ciągu ponad 15 lat umiera od 30 do 50 procent. 
Palenie skraca życie mężczyzny o 5 -  7 lat, kobiety o 11 -  12 lat. Co 10 
sekund na świecie umiera jeden nałogowy palacz.

Badania wykazały, że bierne palenie, czyli wdychanie dymu z pa­
pierosów palonych przez inne osoby, jest nie mniej szkodliwe niż pale­
nie czynne. Biorąc pod uwagę, że narażone na nie osoby są najbardziej 
bezbronne, najczęściej dzieci i kobiety, specjaliści twierdzą, że jest ono 
znacznie bardziej niebezpieczne. Około 500 tys. osób umiera co roku na 
skutek biernego palenia, 64 procent stanowią kobiety -  matki, żony, sio­
stry i córki nałogowych palaczy.

Bardzo poważnym problemem prawie w każdym kraju jest palenie 
wśród nieletnich. W Polsce rośnie odsetek dziewcząt palących papierosy 
w wieku 15 lat, co oznacza, że w przyszłości urodzi się więcej upośle­
dzonych dzieci.

Na całym świecie walczy się o życie bez tytoniu. W 1977 r. z ini­
cjatywy Amerykańskiego Towarzystwa Onkologicznego wprowadzono 
Międzynarodowy Dzień bez Tytoniu, obchodzony w trzeci czwartek 
listopada. Dnia 27 lutego 2005 r. weszła w życie Ramowa Konwencja
o Ograniczaniu Używania Tytoniu podpisana przez wszystkie państwa 
członkowskie Światowej Organizacji Zdrowia (WHO). Polska ratyfiko­
wała ten dokument 25 sierpnia 2006 r. Do dnia dzisiejszego w nielicz­
nych państwach, między innymi w Irlandii, Norwegii, Szwecji, Szkocji, 
Włoszech, Hiszpanii, na Malcie, uchwalono prawo zakazujące palenia 
w biurach, restauracjach, pubach, barach i innych miejscach publicz­
nych. W Polsce zakaz palenia tytoniu w niektórych miejscach publicz­
nych uchwalony został 5 marca 2010 r.

Tytoń jest jedynym legalnie dostępnym środkiem narkotycznym 
sprzedawanym na całym świecie, a palenie prowadzi wprost do innych 
nałogów. Pali ponad 95 procent alkoholików, a samo palenie o 65 razy 
zwiększa ryzyko uzależnienia od innych narkotyków.



Narkomania jest uzależnieniem od substancji psychoaktywnych: 
stymulatów (amfetaminy, kokainy), halucynogenów (LSD, meskaliny, 
marihuany) lub opiatów (heroiny, metadonu, morfiny). Narkotyki stano­
wią jeden ze sposobów na uzyskanie iluzorycznej przyjemności. Zamiast 
pracować, osiągać sukcesy w pracy i nauce, ktoś woli po prostu zażyć 
narkotyk i doświadczyć uczucia radości, podniecenia, szczęścia, które 
mózg produkuje w odpowiedzi na prawdziwe sukcesy. Takie fałszywe 
szczęście trwa krótko i niszczy zdrowie narkomana. Oprócz ryzyka re­
akcji toksyczno-alergicznej, narkomani narażają się na AIDS, wirusowe 
zapalenie wątroby typu В, С oraz na liczne choroby psychiczne: schizo­
frenię, paranoję, halucynozę, zaburzenia osobowości i stany depresyjne. 
Wszystkie narkotyki prowadzą do uzależnienia, większość od pierwszej 
dawki, dlatego naprawdę nie warto eksperymentować.

Ostatnio zmienia się w sposób niepokojący wizerunek narkomana: 
20 lat temu był to przestępca, bezdomny, człowiek z marginesu społecz­
nego. Dziś jest to człowiek ambitny, wykształcony, nastawiony na karierę 
i prestiż -  student, biznesmen, artysta lub nawet wysokiej rangi urzędnik. 
Jednym z rodzajów narkomanii jest lekomania, szczególnie jeśli chodzi
o leki przeciwbólowe, nasenne i uspokajające. Leczenie narkomanii jest 
długotrwałe, wymaga ogromnego wysiłku od pacjenta i nie gwarantuje 
pozytywnego wyniku.

Obok substancji chemicznych rośnie liczba czynności i gadżetów 
cywilizacyjnych, powodujących powstawanie coraz to nowych uzależ­
nień. Rozmawianie przez komórkę przez kilka godzin dla wielu osób jest 
swoistym antidotum na samotność. Eksperci twierdzą, że telefonując bez 
przerwy stwarzamy pozory, że jesteśmy w ciągłym kontakcie z innymi 
ludźmi. Jest to kolejny sposób na ucieczkę przed rzeczywistością. Jeżeli 
zaczynamy zdawać sobie sprawę z tego, że spędzamy na tych rozmowach 
za dużo czasu, warto sięgnąć po pomoc psychologa.

Nową kategorię uzależnionych stanowią netoholicy (tu górą są ne- 
toholiczki), spędzają codziennie od 10 do 20 godzin w sieci. Nawet bę­
dąc w pracy, całymi dniami siedzą na internetowych czatach, forach lub 
w sieciach społecznościowych. Ten względnie nowy nałóg dotknął we­
dług różnych szacunków od 18 do 29 procent użytkowników Internetu. 
Przyczyną jest najczęściej osamotnienie i brak prawdziwych więzi spo­
łecznych. Ten nałóg -  obok uzależnienia od gier komputerowych -  rujnuje



kariery i pożera bezcenny czas zarówno w pracy, jak i czas przeznaczony 
na sen i wypoczynek w domu. Wzrastające w postępie geometrycznym 
rachunki za Internet powinny zmusić nas do zastanowienia się nad sytu­
acją i pójścia do poradni psychologicznej.

Interwencji psychologicznej i psychoterapeutycznej potrzebują ha- 
zardziści i shopoholicy. Obydwa nałogi powodują poważne i niekontro­
lowane straty finansowe i piętrzące się długi. Źródło tych cierpień mieści 
się przede wszystkim w psychice osoby uzależnionej, nałogowe robienie 
zakupów na przykład jest sposobem na rozładowanie niepokoju i wzmoc­
nienia poczucia własnej wartości.

Każdy nałóg stanowi niebezpieczny sposób na ucieczkę przed rze­
czywistością, przed prawdziwym życiem z jego troskami i radościami. 
Utrata więzi z najbliższymi, marnowanie szans życiowych, groźne scho­
rzenia to tylko nieliczne następstwa urwanego filmu, którego możemy nie 
zdążyć naprawić, bo nagle urwie się samo życie.

Słowniczek CD

konsekwencja последствие
nadużywać (czego) злоупотреблять (чем-нибудь)
pułapka ловушка
alkoholizm алкоголизм
lansować популяризировать
nieletni несовершеннолетний
presja давление
trunek напиток(спиртной)
uzależnienie зависимость
błędne koło порочный круг
usprawiedliwiać оправдывать
przemiana materii обмен веществ
abstynencja воздержание
dreszcz озноб
nudności тошнота
majaczenie бред
niedociśnienie пониженное давление 
nadciśnienie повышенное давление 
niedokrwistość анемия 
padaczka эпилепсия



zaburzenie расстройство
stiuszczenie ожирение
marskość цирроз
choroba nowotworowa рак
demencja слабоумие
przełyk пищевод
błona śluzowa слизистая оболочка 
tkanka ткань
trzustka поджелудочная железа 
jelito кишка
nowotwór złośliwy злокачественная опухоль 
biała gorączka белая горячка 
zgon летальный исход 
kuracja курс лечения 
odtruwanie детоксикация
ośrodek odwykowy наркологический диспансер
tolerować терпеть
nikotynizm курение
potępiać осуждать
nałogowy palacz злостный курильщик
papieros сигарета
tytoń табак
upośledzony umysłowo умственно отсталый 
rak płuc рак легких 
nowotwór krtani рак гортани
układ krążenia система кровообращения 

pokarmowy система органов пищеварения 
oddechowy органы дыхания 
moczowy мочевыделительная система 

Międzynarodowy Dzień bez Tytoniu Международный день отказа от ку 
рения

Ramowa Konwencja o Ogranicza­ Рамочная конвенция по борьбе про· 
niu Używania Tytoniu тив табака
Światowa Organizacja Zdrowia Всемирная организация здравоохра· 
(WHO) нения 
narkomania наркомания
substancja psychoaktywna психотропное вещество
zażywać употреблять
podniecenie возбуждение
