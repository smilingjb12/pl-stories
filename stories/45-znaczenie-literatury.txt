
QUO VADIS?
3. ZNACZENIE LITERATURY PIĘKNEJ

Pod koniec 2010 r. nauczyciel fizyki i matematyki jednej z licz­
nych szkół średnich na obszarze WNP dla własnej ciekawości ułożył 
dla uczniów klasy maturalnej quiz sprawdzający minimalną znajomość 
programu szkolnego z różnych przedmiotów, w tym z literatury pięknej. 
Z odpowiedzi na pytania przerażony nauczyciel dowiedział się między 
innymi, że Shakespeare napisał „Sherlocka Holmesa”, Dostojewski -  po­
wieść „Wojna i pokój”, zaś Cervantes to nazwa mebla. W Polsce zajście
o podobnym wydźwięku społeczno-kulturowym zdarzyło się trochę 
wcześniej. W jednej z edycji teleturnieju „Milionerzy” młodzi aktorzy, 
gwiazdy współczesnej telewizji polskiej, znaleźli się w trudnej sytuacji 
wobec odpowiedzi na pytanie, który z wymienionych bohaterów nie 
występuje w powieściach Stefana Żeromskiego: Tomasz Judym, Rafał 
Olbromski, Cezary Baryka czy Antek Boryna? Uczniom szkół polskich, 
jak też osobom dorosłym dawno po maturze, coraz częściej zdarza się 
stwierdzić, iż autorem „Chłopów” jest Stefan Żeromski, „Pana Tadeusza”



-  Henryk Sienkiewicz. W Rosji i w państwach ościennych nie jest le­
piej. Były obóz socjalistyczny, kiedyś z dumą reprezentujący najbardziej 
oczytaną część oświeconej ludzkości, z zawrotną prędkością i w obrębie 
jednej generacji staje się obozem nieuków.

I to w epoce, gdy książka stała się bardziej dostępna. Jeszcze dwa­
dzieścia lat temu zapisywaliśmy się w kolejce w miejscowej bibliotece, 
by dostać wymarzoną książkę, jako uczniowie ustalaliśmy kolejność 
czytania lektur w klasie, przekazując sobie nawzajem rzadkie powieści. 
Dorośli w czasach komunistycznej cenzury wymieniali się książkami 
z drugiego obiegu, na których przeczytanie mieli jedną noc, ślęczeli nad 
marnej jakości egzemplarzem z drobną czcionką do świtu. Książka była 
modna, utwory literatury pięknej, zwłaszcza współczesnej, były warun­
kiem sine qua non pomyślnego istnienia w społeczeństwie.

Teraz mamy możliwość pobrania książki w Internecie i czytania jej 
bez żadnych przeszkód w domu. Jeśli nie chcemy męczyć oczu lub po 
prostu jesteśmy leniuchami, istnieje nowoczesne rozwiązanie: dla więk­
szości lektur powstały wersje do słuchania -  audiobooki. Szkoda, że 
uczniowie szkół średnich w wyszukiwarkach swoich komputerów coraz 
częściej dodają do nazwy poszukiwanego utworu wyrazy „w pigułce” 
lub „streszczenie”. W ten sposób poznają najwyżej fabułę, i oto genialna 
„Zbrodnia i kara” Dostojewskiego staje się w świadomości potocznej ba­
nalną powieścią kryminalną.

W 2001 r. z pomocą coraz mniej popularnej książce przyszedł In­
ternet, w maju ruszyła zabawa internetowa nazwana „bookcrossing”. 
Uczestnicy rejestrują książkę na krajowej stronie internetowej bookcros- 
singu, nadają jej numer i podają miejsce, w którym planują ją  zostawić 
(kawiarnia, sklep, biblioteka, park i in.). Ten, kto książkę znajdzie, po­
winien wpisać się do dziennika książki na tej samej stronie internetowej, 
a po przeczytaniu przekazać książkę dalej. Niestety dość często zabawa 
kończy się kradzieżą, nowy właściciel znalezionej książki nie wpisuje się 
do dziennika i tym bardziej nikomu książki nie przekazuje. Ale nawet ten 
fakt, że książki się kradnie, dziś jest raczej pocieszający. Nie kradnie się 
przecież rzeczy, do których nie przywiązuje się żadnej wagi.

Polska „Gazeta Wyborcza” opublikowała w 2009 r. statystyki, z któ­
rych wynika, że ponad 60 procent Polaków w tym roku „nie miało żad­
nego kontaktu z książką”. Nie ulega wątpliwości, że respondenci nie



mieli takiego kontaktu również w przeszłości. Nie oznacza to wcale, że 
osoby te, jak też wspomniani uczniowie szkół białoruskich i rosyjskich, 
przejmują się z powodu swojej ignorancji. Większość maturzystów do­
staje się na studia, niektórzy nawet -  o dziwo! -  na wydziały filologiczne. 
Ignorancja wcale nie przeszkadza wczorajszym maturzystom i studentom 
w zarabianiu pieniędzy i zakładaniu rodziny.

Wymagane na rynku pracy wykształcenie wiąże się raczej z zarad­
nością niż z dobrą znajomością lektur szkolnych. Czy można czegoś się 
nauczyć z zakurzonych foliałów? Można, co potwierdza pewien zaska­
kujący fakt z zakresu ekonomii popularnej. W okresie kryzysu ekono­
micznego ostatnich lat gwałtownie wzrósł popyt na dzieło filozoficzne 
już prawie zapomniane -  „Kapitał” Karola Marksa. Tajemnicą pozosta­
nie, czego chcieli dowiedzieć się z nieukończonej przez autora książki 
nowi czytelnicy. Sam fakt sygnalizuje tym nie mniej, że nadal jesteśmy 
skłonni poszukiwać odpowiedzi na najbardziej skomplikowane pytania 
współczesności w książkach. Podobnie jak romantycy polscy, którzy do­
szukiwali się odpowiedzi o losach Polski w Biblii, nadal będącej najpo­
pularniejszą książką na świecie, sięgamy po literaturę w chwilach rozter­
ki i kryzysów.

Poezja chyba już nigdy nie osiągnie dawnych szczytów swojej po­
pularności. Dzisiejsi uczniowie szkół rosyjskich mylą Puszkina nawet 
nie z żyjącym w tym samym czasie Lermontowem, lecz z Napoleonem. 
W Polsce już są uczniowie gotowi na serio dyskutować na temat: „Czy 
Grażyna była / nie była żoną Konrada Wallenroda?”.

Mimo wszystko książka nie poddaje się i szuka drogi ku sercom 
i umysłom czytelników na wszelkie sposoby. Utworów literackich wy­
stępujących w charakterze doradców w naszym życiu codziennym jest 
coraz mniej, natomiast książki dla rozrywki nie stracą swoich pozycji tak 
szybko. Literatura nadal jest źródłem inspiracji, między innymi dla twór­
ców filmów dla dzieci i kreskówek. Najczęściej nie są to bezpośrednie 
adaptacje, lecz utwory samodzielne, w których pośrednio przewijają się 
znane wątki fabularne.

Ekranizacja utworów literackich jest najkrótszą drogą do serc nie tyl­
ko maluchów, ale i nastolatków. Amerykańskie dzieci oglądają przygody 
Heraklesa w co najmniej kilku różnych wersjach. Książka Alana Alek­
sandra Milne’a o Kubusiu Puchatku ukazała się w 1926 r., jej ciąg dalszy



w 1928 r. W 1966 r. Disney stworzył na podstawie tej powieści filmy ani­
mowane. Razem nakręcono 13 animowanych filmów pełnometrażowych 
i ponad 200 odcinków serialu telewizyjnego. Przebojami stały się inne 
ekranizacje: „Alicja w krainie czarów” Lewisa Carrolla, „Pinokio” Carla 
Collodiego, „Muminki” Tove Jansson, „Mały Książę” Antoine’a de Sa- 
int-Exupéry’ego i „Pippi Pończoszanka” Astrid Lindgren.

Dzieci nie przyzwyczajone do czytania książek wyrastają na niechęt­
nie czytających dorosłych. Nie nudzą się przez półtorej godziny w kinie, 
ponieważ fabuła prawie zawsze jest dla nich nowa, mimo że zachodni 
film fabularny od dawna operuje wtórnymi fabułami. Poważną część fil­
mowej produkcji rozrywkowej stanowią ekranizacje starych powieści hi­
storycznych. Kilkakrotnie i w różnych krajach filmowano powieść „Trzej 
muszkieterowie” Dumasa, niekiedy w sposób znaczący odbiegając od 
oryginału, jak w jednej z wersji amerykańskich. W Polsce szczególnie 
„przydatny” pod tym względem okazał się Henryk Sienkiewicz. Reżyser 
Jerzy Hoffman udowodnił trzykrotnie -  w 1969 r. („Pan Wołodyjowski”), 
1974 r. („Potop”) i 1999 r. („Ogniem i mieczem”), że utwory wybitnego 
pisarza doskonale nadają się na podstawę historycznych filmów fabular­
nych. Po nakręceniu tych filmów i ich wejściu na ekrany wzrosło zain­
teresowanie pierwowzorem literackim, książka wróciła do czytelników 
chociażby na krótko.

Arcydzieła literackie przeszłości podbijają serca dorosłych w postaci 
musicali i ekranizacji. Światowymi przebojami ostatnich dziesięcioleci 
stały się musicale „Notre-Dame de Paris” i „Skrzypek na dachu”. Pierw­
szy jest udaną inscenizacją słynnej powieści „Dzwonnik z Notre-Dame” 
romantyka francuskiego Victora Hugo, drugi zaś opiera się na wątkach 
fabularnych z utworów pisarza żydowskiego Szolom Alej chema.

Wykształcony widz łatwo rozpozna w popularnej komedii „Maska” 
z Jimem Carrey’em wątek fabularny z powieści Oscara Wilde’a, zasy­
gnalizowany niedwuznacznie poprzez imię jednego z bohaterów -  Do­
rian. Dziewiętnastowieczna powieść gotycka i jej najwybitniejsza repre­
zentantka Marry Shelley, twórczyni „Frankensteina”, zapoczątkowały 
w filmie współczesnym jeden z najpopularniejszych gatunków -  horror, 
w literaturze natomiast gatunek powieści fantastyczno-naukowej.

W epoce postmodernistycznej cytatami bawi się na wszelkie sposo­
by, jednak dla kogoś, kto nie zna utworu oryginalnego, zostanie nieza­



uważony szczególny urok tej zabawy intelektualnej. Estetyka postmo­
dernistyczna jest na tyle wyrozumiała, że oszczędza takim nieukom nie­
przyjemnych doznań, nie domyślają się nawet, że toczy się jakaś gra. Być 
może ktoś uważa, że gapienie się na coś w imię gapienia ma sens.

Słowniczek CD

quo vadis (łac.) куда идешь (лат.)
literatura piękna художественная литература
quiz тест
bohater герой
oczytany начитанный
oświecony просвещенный
generacja поколение
przystępny доступный
lektura литература для чтения
drugi obieg самиздат
czcionka шрифт
sine qua non (łac.) то, без чего невозможно (лат.)
pobrać z Internetu скачать из Интернета
rozwiązanie решение
audiobook аудиокнига
bookcrossing буккроссинг
wyszukiwarka поиск
streszczenie пересказ
strona internetowa сайт
świadomość сознание
pocieszający утешительный
przejmować się переживать
ignorancja невежество
zaradność сообразительность
foliał фолиант
zaskakujący неожиданный
skomplikowany сложный
rozterka противоречивое чувство
wers строка
utwór произведение
wieszcz великий национальный поэт
doradca советник



inspiracja вдохновение 
wątek fabularny сюжетная линия
ekranizacja экранизация
pierwowzór оригинал
arcydzieło шедевр
reprezentant представитель
cytat цитата
urok очарование
