TRADYCJE BOŻONARODZENIOWE
19. BOŻE NARODZENIE

Wśród polskich obrzędów w okresie zimowym ważne miejsce zaj­
muje Boże Narodzenie obchodzone 25 grudnia. Poprzedza je  wieczór 
świąteczny zwany Wigilią (24 grudnia). Obchody święta mają tradycje 
związane z wierzeniami Prasłowian oraz wiarą chrześcijańską, które ści­
śle się przeplatają.

Wigilia i Boże Narodzenie przypadają w porze zimowego przesi­
lenia słońca. Przed przyjęciem chrześcijaństwa obchodzono święto na 
cześć bóstw, które miały postać słońca. Elementy archaiczne zachowały 
się przede wszystkim w obrzędach ludowych i folklorze. W dzisiejszych 
czasach Wigilia jest uroczystością chrześcijańską, dawne elementy świę­
ta związane zostały z tradycją kościelną.

Słowem wigilia określa się dni poprzedzające ważne święta religij­
ne. Pochodzi od łacińskiego wyrazu vigilia, oznacza „czuwanie, warta, 
straż nocna”.

Wieczerza wigilijna staje się oczekiwaniem na święto Narodzenia 
Pańskiego. Dawno temu w Betlejem w szopie urodził się Jezus. Na nie­
bie zabłysła gwiazda, która poprowadziła do żłobka trzech króli z dara­
mi -  Kacpra, Melchiora i Baltazara. Wieczerza wigilijna rozpoczyna się 
z pierwszą gwiazdą na niebie, symbolizującą gwiazdę betlejemską. Po 
modlitwie ludzie dzielą się opłatkiem i składają życzenia. Opłatek został 
wprowadzony do obrządku łacińskiego. Podobnym znakiem pojednania 
dla wyznawców prawosławia jest bułka przaśna zwana prosforą.

Całe święto przesiąknięte jest licznymi wierzeniami, znaczenie sym­
boliczne ma również stół wigilijny. Na znak urodzenia się Chrystusa 
w szopie na stół kładzie się siano i nakrywa białym obrusem. Dawniej na 
stół sypano ziarna zbóż, na dobry urodzaj.



Należy zadbać o wystrój domu, dziś główną ozdobą jest choinka. 
Pierwsze choinki pojawiły się w Polsce w XIX wieku, a kiedyś wykorzy­
stywano gałązki jodły, świerku lub sosny. Oznaczały wieczną zieleń, na­
dzieję oraz więź z przyrodą. Podobnie teraz można traktować choinkę.

Wszystkie potrawy muszą być postne, ich liczbę określa najczęściej 
zwyczaj regionalny lub rodzinny. Może ich być 12, jednak nikt dokładnie 
nie liczy dań wigilijnych. Im więcej dań jest na stole, tym większy do­
statek będzie w domu w nadchodzącym roku. Stare polskie przysłowie 
mówi: jaka Wigilia, taki cały rok.

Do najdawniejszych tradycyjnych potraw wigilijnych należy kutia. 
Dawniej potrawę tę spożywano w dniach zadusznych, ku czci zmarłych 
przodków. Teraz do kutii dodaje się bakalie, śmietankę i inne składniki. 
Bardzo dawnego pochodzenia jest także kisiel owsiany. Na wigilijnym 
stole stawia się ziemniaki, potrawy z kapusty, grzybów, kasze, zupy, ryby, 
suszone owoce albo gotowany z nich kompot, ciasta i desery.

W tym dniu wszystkich należy dobrze traktować, nikomu nie można 
odmawiać gościny. Do dziś na stole stawia się dodatkowy talerz dla przy­
padkowego gościa.

W tradycji ludowej noc wigilijna jest czasem cudów i niezwykłych 
wydarzeń. Wierzono, że o północy w całej przyrodzie odbywają się cuda: 
kwiaty na chwilę rozkwitają pod śniegiem, woda w studniach nabiera 
właściwości leczniczych. Zwierzęta o północy mogą mówić ludzkim ję-
zykiem.

Po wieczerzy śpiewa się kolędy, a o północy rozpoczyna się msza 
zwana pasterką.

Pierwszy dzień świąt Bożego Narodzenia (25 grudnia) spędza się 
w domu, w gronie rodziny. Jest pierwszym dniem całego cyklu świątecz­
nego na pamiątkę narodzenia Chrystusa. Trwa do 6 stycznia, do święta 
Trzech Króli, które zamyka ten cykl.

Wg B. Ogrodowskiej

Słowniczek CD

obrzęd обряд
zwyczaj обычай
przesilenie słońca солнцестояние



warta стража
żłobek ясли
wyznawca исповедующий 

katolicyzmu католицизм 
prawosławia православие 

wyznanie вероисповедание 
bułka przaśna пресный хлебец 
prosfora просфора 
wierzenie верование 
symboliczny символический 
przysłowie пословица 
dni zaduszne поминальные дни 
święto Trzech Króli Поклонение волхвов 
cykl świąteczny праздничный цикл
