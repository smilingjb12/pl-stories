STOLICA POLSKI
11. WARSZAWA

Warszawa położona jest nad rzeką Wisłą w województwie mazo­
wieckim w środkowo-wschodniej Polsce.

Nie ma żadnego aktu prawnego o przeniesieniu stolicy z Krakowa 
do Warszawy, jednak w 1596 r. król Zygmunt III Waza faktycznie doko­
nał takiej zmiany. Od tego czasu miasto zaczyna przybierać na znaczeniu 
jako ośrodek polityczny, gospodarczy i kulturalny. Warszawę ogłoszono 
stolicą państwa po odzyskaniu niepodległości w 1918 r. Najbardziej tra­



giczny los spotkał miasto w latach II wojny światowej, zostało prawie 
zrównane z ziemią. W latach powojennych Warszawa została odbudowa­
na, większość zabytków to rekonstrukcje. Teraz jest to europejskie mia­
sto, nowoczesne a zarazem mające bogatą historię.

Pochodzenia nazwy Warszawa uczeni do dziś nie potrafią jedno­
znacznie wytłumaczyć. Legendarna etymologia wywodzi ją  od imion 
bliźniąt Warsa i Sawy. Symbolem Warszawy jest syrenka, jej wizerunek 
widnieje na herbie miasta, a posąg wznosi się na rynku Starego Miasta.

Warszawa jest największym polskim miastem pod względem po­
wierzchni i liczby ludności. Miasto stołeczne jest podzielone na 18 
dzielnic: Śródmieście, Mokotów, Praga Południe, Praga Północ, Żoli­
borz i inne.

Warszawa jest głównym ośrodkiem politycznym, administracyjnym
i gospodarczym. Mieści się tu większość ministerstw i urzędów, między 
innymi Sejm, Senat, Kancelaria Prezydenta, Sąd Najwyższy, a także am­
basady i konsulaty państw obcych. W Warszawie znajduje się Narodowy 
Bank Polski, giełda papierów wartościowych i inne ważne instytucje fi­
nansowe. Stolicą zarządza prezydent miasta, wybierany przez mieszkań­
ców Warszawy.

Pod względem rozwoju przemysłu Warszawa nie zajmuje czołowej 
pozycji. Najbardziej uprzemysłowiony jest Śląsk.

System komunikacji miejskiej w Warszawie składa się z linii auto­
busowych, tramwajowych, metra oraz Szybkiej Kolei Miejskiej. W stoli­
cy jest lotnisko międzynarodowe Warszawa -  Okęcie.

Warszawa jest głównym ośrodkiem nauki i kultury. Największa pol­
ska uczelnia to Uniwersytet Warszawski, założony w 1816 r. Są także 
duże biblioteki, przede wszystkim Biblioteka Narodowa, BUW -  Biblio­
teka Uniwersytetu Warszawskiego.

W stolicy jest najwięcej stałych teatrów, do najbardziej znanych na­
leżą Teatr Narodowy oraz Teatr Wielki w Warszawie. Są tu liczne wy­
twórnie filmowe oraz siedziby wydawnictw, między innymi Wydawnic­
two Naukowe PWN.

W Warszawie czynnych jest wiele ciekawych muzeów: Muzeum Po­
wstania Warszawskiego, Muzeum Narodowe oraz jego filie: na Zamku 
Królewskim i w Pałacu Wilanowskim.



Najatrakcyjniejsze zabytki skupione są wzdłuż tak zwanego Traktu 
Królewskiego. Jest to ciąg ulic łączący Stare Miasto i Zamek Królew­
ski z Łazienkami i położonym na obrzeżach miasta pałacem króla Jana 
III Sobieskiego w Wilanowie. Warszawskie zabytki są wpisane na Listę 
Światowego Dziedzictwa Kulturowego i Przyrodniczego UNESCO.

W pobliżu Starego Miasta położony jest Zamek Królewski. Obok 
Wawelu to główna rezydencja królewska w Polsce. Za czasów Zygmunta 
III Wazy w latach 1598 -  1619 włoscy architekci wznieśli wczesnoba- 
rokową budowlę. Kolejni władcy wielokrotnie przebudowywali zamek, 
łączy w sobie cechy wczesnego gotyku, baroku, rokoka i klasycyzmu. 
Z epoki Stanisława Augusta pochodzą wspaniałe wnętrza. Wysadzony 
w powietrze przez Niemców w 1944 r. zamek zrekonstruowano w latach 
1971 -  1984. Odtworzenie dawnego wyglądu zabytku stało się możliwe 
dzięki zachowanym przedwojennym planom architektonicznym i licz­
nym zdjęciom. Zachowały się także fragmenty architektoniczne, niektóre 
obrazy, rzeźby, meble, pamiątki historyczne. Dlatego zamek jest w znacz­
nym stopniu autentyczny.

Na Placu Zamkowym znajduje się kolumna z posągiem Zygmunta III 
Wazy. Jest to najstarszy pomnik świecki w Warszawie, wzniesiony z ini­
cjatywy syna króla Władysława IV w 1644 r. Pomnik ma wysokość 22 
m, składa się z granitowej kolumny wspartej na wysokim cokole, na jej 
szczycie stoi brązowy posąg władcy w rycerskiej zbroi z krzyżem w le­
wej i szablą w prawej dłoni. Trafiona pociskiem kolumna Zygmunta zo­
stała powalona w nocy z 1 na 2 września 1944 r. i odbudowana w 1949 r. 
Pomimo wielokrotnych uszkodzeń i renowacji posąg króla ocalał w nie­
zmienionym kształcie, kolumnę natomiast zmieniano kilkakrotnie.

Stare Miasto założone zostało na przełomie XIII i XIV w. Ozdobą 
starej dzielnicy jest rynek z barokowymi i klasycy stycznymi kamienica­
mi. Na Starym Rynku znajdują się obronne mury miejskie z Barbakanem, 
okrągłą wieżą strażniczą z cegły. Został wzniesiony w XVI w., w czasie
II wojny światowej całkowicie zniszczony i zrekonstruowany po wojnie.

Na Starówce znajduje się także gotycka katedra św. Jana z XIV w. 
z grobami wielu znanych Polaków, między innymi ostatniego króla Sta­
nisława Augusta Poniatowskiego, pierwszego prezydenta Polski Gabriela 
Narutowicza, pisarza Henryka Sienkiewicza, kardynała Stefana Wyszyń­
skiego.



Trakt Królewski ciągnie się wzdłuż takich ulic jak Aleje Ujazdow­
skie, Nowy Świat i Krakowskie Przedmieście. Przy Alejach Ujazdow­
skich są piękne parki i otoczone ogrodami pałacyki, mieszczące dziś 
przeważnie ambasady. Nowy Świat o szerokich chodnikach ozdobionych 
latem kwiatami i krzewami w doniczkach przyciąga kawiarniami i ele­
ganckimi sklepami. Na Krakowskim Przedmieściu znajduje się siedziba 
prezydenta, Uniwersytet Warszawski i Akademia Sztuk Pięknych.

W centrum miasta stoi socrealistyczny Pałac Kultury i Nauki, naj­
wyższy budynek w stolicy mierzący ponad 230 m. Z punktu widokowe­
go budynku można obejrzeć panoramę miasta i okolic. Dziś mieszczą się 
tu muzea, teatry i kino.

W Warszawie znajdują się dwa zespoły pałacowo-parkowe: Łazien­
ki (letnia rezydencja ostatniego króla Polski) i Wilanów (podwarszawska 
rezydencja króla Jana III Sobieskiego).

Łazienki Królewskie to park zajmujący prawie 80 ha. Jego początki 
sięgają XVII w., kiedy należał do marszałka wielkiego koronnego Sta­
nisława Lubomirskiego. Zbudował tu ermitaż i położone na wyspie ła­
zienki, które z czasem dały nazwę całemu ogrodowi. W drugiej połowie 
XVIII w. park stał się własnością króla Stanisława Augusta Poniatow­
skiego. Na jego zlecenie stworzono ogród królewski. Obecnie na terenie 
Łazienek znajduje się szereg zabytków: Pałac na Wyspie (Pałac na Wo­
dzie), amfiteatr, Nowa Oranżeria, Obserwatorium Astronomiczne i inne. 
Tak jak w czasach króla można tu zobaczyć pawie, konie, w stawach 
pływają karpie. W Łazienkach znajduje się pomnik Fryderyka Chopina, 
w lecie odbywają się tu koncerty pod gołym niebem.

Pałac w Wilanowie powstał w końcu XVII w. jako rezydencja Jana
III Sobieskiego. Początkowo był to skromny dwór, następnie pałac roz­
budowali i ozdobili znani architekci i artyści. Wilanów jest państwowym 
muzeum z jedynym tak dobrze zachowanym zespołem wnętrz z XVII w.
i galerią portretów XVII -  XVIII w.

W Warszawie znajduje się zabytkowy cmentarz na Powązkach. Po­
chowano tu wielu wybitnych Polaków, między innymi dyktatora po­
wstania styczniowego Romualda Traugutta, laureata Literackiej Nagro­
dy Nobla Władysława Stanisława Reymonta, kompozytora Stanisława 
Moniuszkę, malarza Jacka Malczewskiego, słynnego tenora Jana Kie­
purę.



Słowniczek

syrenka русалка 
posąg скульптура 
Stare Miasto / Starówka Старый Город 
ośrodek центр
ministerstwo министерство
urząd учреждение
ambasada посольство
konsulat консульство
Narodowy Bank Polski (NBP) Национальный банк Польши 
giełda papierów wartościowych биржа ценных бумаг 
prezydent miasta мэр города
siedziba резиденция; головной офис 
Plac Zamkowy Замковая площадь 
Zamek Królewski королевский замок 
Kolumna Zygmunta колонна Сигизмунда 
mury obronne крепостные стены 
Barbakan барбакан -  сторожевая башня 
katedra św. Jana кафедральный собор св. Иоанна 
ulice улицы

Aleje Ujazdowskie Уяздовские аллеи
Nowy Świat Новы Свят
Krakowskie Przedmieście Краковское предместье 

Pałac Kultury i Nauki Дворец культуры и науки 
park Łazienki парк Лазенки 
łazienki купальня
pomnik Fryderyka Chopina памятник Фредерику Шопену
Wilanów Виланов
Powązki Повонзки
cmentarz кладбище
zabytkowy исторический
