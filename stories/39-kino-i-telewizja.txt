KOLORY FILMU POLSKIEGO
17. KINO I TELEWIZJA

Film jest sztuką eklektyczną, ponieważ narodził się z kombinacji 
wielu gatunków. Na granicy wieków film powstał jako połączenie rucho­
mego obrazu i muzyki, towarzyszącej wyświetlaniu pierwszych komedii
i dramatów, nakręconych w konwencji teatralnej. Pierwszym wytwór­
niom filmowym nawet nie śniły się dzisiejsze budżety filmowe i skom­
plikowane efekty specjalne. Pierwszy film science fiction nakręcono 
jednak w 1927 roku w Niemczech -  był to słynny „Metropolis”. Poniósł 
wówczas tragiczną klęskę, ponieważ nieprzy zwyczaj ona publiczność nie 
zaakceptowała nowej konwencji fabularnej.

W XX wieku film szybko się rozwijał, został sztuką masową. O po­
wstaniu narodowych szkół filmowych oraz o ich niepowtarzalnym cha-



rakterze decydują przede wszystkim źródła inspiracji. Oczywisty jest 
wpływ komiksów na film amerykański oraz udział tradycji teatralnych 
w kształtowaniu francuskiej szkoły filmowej. Polska szkoła filmowa 
kształtuje się w latach 1955 -  1965. Głównymi wątkami filmów reżyse­
rów Jerzego Kawalerowicza, Andrzeja Munka i innych są skutki II wojny 
światowej i polskie mity narodowe. W ramach polskiej szkoły filmowej, 
która inspirowała się filmem włoskim, nakręcił swoje pierwsze filmy czo­
łowy reżyser polski Andrzej Wajda.

Andrzej Wajda pierwsze wykształcenie zdobył na Akademii Sztuk 
Pięknych w Krakowie jako przyszły malarz. Kolor i obraz na zawsze 
weszły do jego dzieł, mimo że później wybrał zupełnie inną drogę 
w sztuce -  film. Reżyser nadal pozostaje plastykiem, po mistrzowsku 
operuje nie tylko grą aktorską, ale i światłem, cieniem, kolorem, 
kompozycją i perspektywą. Wpływ żywiołu malarskiego szczególnie 
widoczny jest w ekranizacjach najwybitniejszych utworów literatury 
narodowej. W latach 70. na podstawie utworów literackich Wajda 
nakręcił „Ziemię obiecaną” i „Wesele”. W 1999 roku ukazała się 
malownicza ekranizacja „Pana Tadeusza”, trzy lata później Wajda sięgnął 
po oryginalną twórczość komediopisarza polskiego Aleksandra Fredry. 
W błyskotliwej komedii „Zemsta” zagrali najwybitniejsi aktorzy polscy: 
w rolach głównych Janusz Gajos i Andrzej Seweryn, w pozostałych 
rolach Marek Kondrat, Daniel Olbrychski i Katarzyna Figura. W 2000 roku 
Wajda został uhonorowany Oscarem za całokształt twórczości.

Aktor Andrzej Seweryn zagrał jedną z głównych ról również w fil­
mie „Pan Tadeusz”. Jest aktorem o niezwykłym losie. Urodzony w Niem­
czech, od 1980 roku mieszka we Francji. Jest jedynym bodajże aktorem 
polskim, który za granicą pracował w zawodzie i zdobył niezwykłe uzna­
nie. Po powrocie do filmu krajowego w ostatnich latach wystąpił w kil­
ku najważniejszych filmach ostatniego dziesięciolecia, między innymi 
w „Prymasie” w reżyserii Teresy Kotlarczyk.

Przez dłuższe lata we Francji mieszkał reżyser Krzysztof Kieślowski. 
Dziś trudno uwierzyć, że zdobywca Srebrnego Niedźwiedzia w Berlinie
i reżyser dwukrotnie nominowany na Złotą Palmę dopiero za trzecim ra­
zem dostał się na Łódzką Szkołę Filmową. Zaczynał jako twórca doku­
mentów filmowych, co miało wielki wpływ na jego styl -  pozbawiony 
zbędnych szczegółów i ponadczasowy. W latach 70. Kieślowski aktyw­
nie współpracował z Telewizją Polską. Wówczas była to stacja telewi­



zyjna nadająca dwa programy ogólnokrajowe, w żadnym z których nie 
było mowy o teleturniejach, telezakupach, liście przebojów, talk-show 
oraz innych audycjach rozrywkowych. Była to telewizja jak najbardziej 
poważna i właśnie na jej zamówienie w 1988 roku Kieślowski nakręcił 
przełomowy dla siebie dziesięcioodcinkowy film „Dekalog”. Ilustruje 
osobiste refleksje autora nad dziesięcioma przykazaniami Starego Testa­
mentu i ich miejscem w dzisiejszej rzeczywistości. W filmie wystąpili 
prawie wszyscy najwybitniejsi aktorzy polscy, w tym Janusz Gajos („De­
kalog IV”), który pojawi się również w jednym z najlepszych filmów 
Kieślowskiego -  „Trzy kolory. Biały” jako Mikołaj.

W rocznicę Rewolucji Francuskiej władze kraju zleciły Kieślowskie­
mu nakręcenie filmu o wartościach rewolucji symbolizowanych przez 
flagę francuską -  Wolności, Równości i Braterstwie. Kieślowski zasuge­
rował, że żadnej z przedmiotowych wartości w zasadzie nie istnieje i tym 
bardziej nie sposób jej wcielić w życie konkretnego człowieka.

W „Trzech kolorach” zagrał jeden z najwybitniejszych aktorów fil­
mowych i teatralnych współczesnej Polski -  Jerzy Stuhr. Występował 
także w innych filmach Kieślowskiego, między innymi w „Dekalogu X”. 
Po śmierci Kieślowskiego to właśnie on przejął wątek alegoryczny w fil­
mie polskim. Znalazł odrzucony kiedyś przez Kieślowskiego scenariusz
i nakręcił film „Duże zwierzę” (2000), który poprzedziło kilka przypo­
wieści filmowych z lat 90.: „Spis cudzołożnic” i „Historie miłosne”. Jed­
ną z najważniejszych nagród w swojej karierze Jerzy Stuhr otrzymał za 
najlepszą drugoplanową rolę męską w filmie „Persona non grata” (2005) 
w reżyserii Krzysztofa Zanussiego.

O metodzie twórczej Zanussiego prawdopodobnie również zadecy­
dowało jego wykształcenie. Oprócz studiów reżyserskich, które ukończył 
jako ostatnie, posiada dyplomy z fizyki i filozofii. Istotą twórczości staje 
się dążenie do zrozumienia „struktury kryształu” -  właśnie taki tytuł miał 
pierwszy film fabularny Zanussiego. Jest nim dusza ludzka w jej naj­
drobniejszych ruchach i aspiracjach. W swoich filmach reżyser tworzy 
metafory fizyczne, a czasami nawet fizjologiczne, obrazujące idee i po­
jęcia z zakresu metafizycznego. Metafizyczne problemy śmierci i miłości 
Zanussi przedstawia w swoich najgłośniejszych filmach ostatnich dzie­
sięcioleci -  „Życie jako śmiertelna choroba przenoszona drogą płciową” 
z 2000 roku oraz „Persona non grata”.



Słowniczek CD

kino кинотеатр
dźwięk stereo стереозвук
wytwórnia filmowa киностудия
film фильм

dokumentalny документальный
oświatowy научно-популярный
fabularny художественный

komedia комедия
dramat драма
melodramat мелодрама
thriller триллер
kryminał детектив
film akcji боевик
horror фильм ужасов
science fiction научно-фантастический
historyczny исторический

efekty specjalne спецэффекты 
kino trójwymiarowe 3D трехмерное кино 3D 
reżyser filmowy кинорежиссер 
aktor filmowy киноактер 
scenarzysta сценарист 
nakręcić film снять фильм 
plan zdjęciowy съемочная площадка 
ekipa filmowa съемочная группа 
nagroda премия
ceremonia wręczenia Oscarów церемония награждения премии „Оскар” 
Festiwal Filmowy w Cannes Каннский кинофестиваль 
Złota Palma Золотая пальмовая ветвь 
telewizja телевидение

publiczna общественное
kablowa кабельное
analogowa аналоговое
cyfrowa цифровое

stacja telewizyjna телеканал
nadawać / transmitować транслировать
studio telewizyjne телестудия
prezenter диктор



program telewizyjny телепередача 
program telewizji программа передач 
wiadomości новости
serwis informacyjny выпуск новостей
reportaż репортаж
serial сериал
odcinek серия
teleturniej телеигра
kreskówka мультфильм
lista przebojów хит-парад
reklama реклама
telezakupy телемагазин
