STOLICA ROSJI
8. MOSKWA

Piotr Wielki zarządził przeniesienie stolicy do Petersburga w 1712 
roku, gdyż uważał, że może w taki sposób zmienić charakter narodowy 
Rosjan. Widocznie miał podstawy, by tak sądzić: Moskwa przecież za­
wsze była sercem Rosji i na pewno miała swój wpływ na świadomość 
ludności. Wiele określeń tradycyjnie dodawano do jej nazwy: kupiec­
ka, gościnna, o szerokiej duszy. Nigdy tak nie mówiono o Petersburgu, 
a przeniesienie stolicy zaowocowało nie pozbawieniem Moskwy jej sta­
tusu, lecz pojawieniem się jeszcze jednej stolicy: szlacheckiej, oziębłej, 
oficjalnej.

Nie od razu, jak twierdzi znane przysłowie rosyjskie, Moskwę zbu­
dowano. Pierwsza wzmianka o Moskwie w źródłach historycznych po­
chodzi z 1147 roku i wiąże się z nazwiskiem Jerzego Dołgorukiego. 
Historycy uważają, że właśnie od wzniesionej przez niego na Wzgórzu 
Borowickim drewnianej baszty odmierza swój wiek dzisiejszy Kreml 
moskiewski. Nazwa wzgórza, gdzie doszukiwać się należy początków 
miasta, przetrwała do dziś w nazwie stacji moskiewskiego metra -  Boro- 
wicka. Moskwa prawdopodobnie otrzymała herb i patrona od swego na 
wpół legendarnego założyciela: na herbie widnieje święty Jerzy zabijają­
cy włócznią smoka.

Nadal żywotne tętno dawnej historii da się wyczuć w wielu miej­
scach tego nowoczesnego miasta. W nazwach ulic i stacji metra, nawet 
w czasach rządów komunistycznych, pieczołowicie przechowywano na­
zwy dawnych osad i mniejszych wsi, kolejno wchodzących w obręb ros­
nącego miasta: Carycyno, Kuncewo, Lublino, Kitaj-gorod.

Historia miasta, jak każdej wielkiej metropolii, obejmuje okresy 
świetności i upadku, nieraz następujących kolejno po sobie. W 1237 roku 
niszczy go wojsko tatarskie, a już w 1263 roku odrodzona z popiołów 
Moskwa po raz pierwszy oficjalnie zostaje stolicą, tym razem Księstwa 
Moskiewskiego.

Po czasach najazdów tatarskich w Moskwie pozostała nazwa słyn­
nej ulicy Arbat. Niektórzy badacze uważają, że pochodzi ona od sprowa­
dzonego przez przybyszy ze wschodu wyrazu arabskiego oznaczającego 
„przedmieście”. Rzeczywiście tereny, będące dziś sercem miasta, w XIII



wieku były odległym przedmieściem, położonym poza obszarem chro­
nionym przez mury miejskie. Przy tej ulicy obecnie znajdują się zarówno 
zespoły konstruktywistycznych budynków, jak i dawne domy szlachec­
kie, co prawda przebudowane.

Inna nazwa ulicy w śródmieściu przypomina o wydarzeniu histo­
rycznym z 1480 roku. Iwan III, po zwycięstwie nad Republiką Nowo­
grodzką, nakazał przesiedlenie kilkuset nieposłusznych mieszkańców 
tego miasta. Jedynym znakiem łaski cara było zezwolenie na „zabranie 
ze sobą” nazwy dzielnicy w Nowogrodzie, w której mieszkali -  Łubian­
ka. Tak w Moskwie pojawiła się okryta mroczną sławą ulica i położony 
przy niej plac.

Początkowo miasto budowano zgodnie z zasadami średniowieczny­
mi, na planie ulic promieniście rozchodzących się od centrum. Dawniej 
w śródmieściu znajdowały się kramy handlowe; pamięć o nich pozostała 
w kolejnej nazwie na mapie metra -  Ochotnyj Riad. W 1560 roku archi­
tekt Postnik Jakowlew zbudował w śródmieściu jedną z najpiękniejszych 
cerkwi na świecie, która na ponad pięć stuleci stała się symbolem Moskwy 
godnie rywalizującym z Kremlem -  Cerkiew Wasyla Błogosławionego. 
Swój ostateczny wygląd, znany nam do dzisiaj, Kreml uzyskuje w XVI 
wieku. Proces ten zachodził powoli: pod koniec XV wieku sprowadzo­
no architektów włoskich Pietra Solariego i Marca Ruffa. Rozbudowali 
Kreml w stylu renesansowym. Od tamtej pory zasadniczo niewiele zmie­
niło się w wyglądzie Kremla. Znany nam potężny mur dookoła twierdzy 
wzniesiono dopiero w XVI wieku. Historyczne centrum miasta -  Kreml 
i Plac Czerwony -  w 1990 roku wpisano na Listę Światowego Dziedzic­
twa Kulturowego UNESCO.

Nie jest autentycznym zabytkiem położona w śródmieściu Cerkiew 
Chrystusa Zbawiciela, która została wybudowana na nowo kilka lat temu. 
Powtarza główne wątki architektoniczne dawnego budynku, zniszczone­
go przez komunistów w czasach walki z religią. Kroniki filmowe do tej 
pory przechowują świadectwa wytrwałości poprzedniej świątyni, któ­
rą kilkakrotnie wysadzano w powietrze, aż w końcu udało się zburzyć. 
Obecny budynek jest największą cerkwią prawosławną na świecie. Mimo 
aktywnego rozwoju budownictwa sakralnego, Moskwie nie udało się 
i chyba już nigdy się nie uda przywrócić swoje słynne „sorok sorokow” 
cerkwi.



W śródmieściu znajduje się część dawnego zespołu będącego sie­
dzibą patriarchów rosyjskich -  tzw. Stawy Patriarsze. Obecnie w parku 
jest jeden staw z otaczającymi go ścieżkami i położonym obok teatrem 
letnim. Miejsce nie jest zabytkowe, stanowi jedynie wysepkę ciszy i spo­
koju w miejskim gwarze. Dzięki powieści Michaiła Bułhakowa „Mistrz 
i Małgorzata” jest to część Moskwy znana wielu obcokrajowcom. Opisa­
ny przez pisarza dom z fatalnym mieszkaniem położony jest w pobliżu, 
wystarczy przejść kilkadziesiąt metrów. W mieszkaniu obecnie mieści się 
muzeum. Trochę dalej, idąc na piechotę około pół godziny, zobaczymy 
kolejno: dom Maryny Cwietajewej, przy którego wejściu o każdej po­
rze roku pełno jest łubianej przez nią i nieraz wspomnianej w wierszach 
czerwonej jarzębiny, dom zamieszkiwany krótko przez Aleksandra Blo- 
ka oraz majestatyczną siedzibę Maksyma Gorkiego w stylu włoskim. Co 
drugi budynek, przy zacisznych uliczkach położonych między Arbatem 
a ulicą Twerską, gościł Puszkina i Lermontowa, o czym świadczą tablice 
pamiątkowe z dokładną datą wizyty geniuszy. Na ciasnych podwórkach
i małych placach są liczne popiersia i pomniki. Pomnik Puszkina znaj­
duje się przy ulicy Twerskiej i sam jest zabytkiem -  pochodzi bowiem 
z XIX wieku.

Niestety niewielu mieszkańców tego zawsze śpieszącego się mia­
sta ma czas na podziwianie pięknych widoków, zabytków i pomników. 
Według nieoficjalnych statystyk liczba ludności w Moskwie przekroczy­
ła 15 milionów osób. Powoduje to ciągły wzrost kosztów życia i słynne 
moskiewskie korki, znane chyba na całym świecie. Obecnie jedynym 
sposobem na nie pozostaje moskiewskie metro. Jest szybkie i sprawnie 
funkcjonujące, a stacje położone w obrębie śródmieścia są przykładem 
zdobnictwa w stylu realizmu socjalistycznego. Wiele stacji obecnie jest 
konserwowanych jako zabytki budownictwa technicznego.

Słowniczek

stolica столица
charakter narodowy национальный характер 
wzmianka упоминание 
źródło historyczne исторический источник 
Wzgórze Borowickie Боровицкий холм



baszta башня 
włócznia копье 
pieczołowicie бережно 
osada поселение 
śródmieście центр города 
dzielnica miasta район города
Cerkiew Wasyla Błogosławionego Собор Василия Блаженного 
Kreml moskiewski Московский Кремль 
plac Czerwony Красная площадь 
Cerkiew Chrystusa Zbawiciela Храм Христа Спасителя
