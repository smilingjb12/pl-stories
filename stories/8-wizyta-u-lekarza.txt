NIE LUBIĘ CHOROWAĆ
8. WIZYTA U LEKARZA

Gdy na dworze jest mokro i wszędzie są przeciągi, trudno się nie 
przeziębić. Rano, wybierając się do pracy, poczułem, że zaczyna mnie 
boleć głowa i gardło. Zażyłem aspirynę, w ciągu dnia piłem herbatę z cy­
tryną, ale to mi nie pomogło. Wieczorem już leżałem w łóżku z gorącz­
ką, kaszlałem tak, jakbym miał nie doczekać rana. Muszę jutro pójść do 
przychodni, wziąć zwolnienie lekarskie i kilka dni spędzić w łóżku.

Nie cierpię naszych przychodni, bo zawsze jest tam okropny tłok. 
Ma się takie wrażenie, że pół miasta nagle zachorowało i nie może się 
obejść bez pomocy lekarskiej. Idę do rejestracji, biorę skierowanie do 
swojego internisty. Przyjmie mnie dopiero za pół godziny. Oddaję rzeczy 
do szatni i idę na piętro do właściwego gabinetu.

Największa kolejka prawie zawsze jest do chirurga. Ludzie przycho­
dzą ze złamaniami kończyn (rąk i nóg), zwichnięciami i różnymi urazami. 
Naprzeciwko jest gabinet okulisty. Tu także jest długa kolejka, są w niej 
przeważnie rodzice z dziećmi i starsi ludzie. Jednych i drugich -  jak wia­
domo -  nie sposób leczyć szybko. Tłok jest i pod drzwiami ginekologa, 
ale to dlatego, że kobiety długo nie rozchodzą się, lubią pogadać, zwłasz­
cza te w ciąży.



Największy porządek jest u dentystów. W ogóle nie ma kolejek, 
wszyscy przychodzą ze skierowaniem o dokładnie wyznaczonej godzinie 
i nie ma mowy o siedzeniu pod drzwiami. Nic dziwnego, mnie osobiście 
wydaje się, że od jęku wiertarki dentystycznej bolą mnie wszystkie zęby, 
nawet sztuczne.

Trochę mniej popularny jest laryngolog, natomiast neurolog i psy­
chiatra nie mogą się poskarżyć na brak popularności.

Internista ma pełne ręce roboty. Nie tylko leczy różne schorzenia, 
ale bardzo często występuje w roli słuchacza. Starsi ludzie skarżą się na 
wysokie lub niskie ciśnienie, bóle serca i głowy, a przy tym na ceny, są­
siadów i życie w ogóle. Mnie to strasznie irytuje. Głowa mi pęka, kicham 
i kaszlę, czuję się fatalnie, a staruszki jakby czerpią zadowolenie z wyli­
czania swoich bolączek, nawet się nimi chwalą. Jedna opowiada o choro­
bie nerek, druga o słabych płucach i migrenie, trzecia o chorej wątrobie. 
A później oczywiście zięć, pies i wysokie schody w przychodni. Jeszcze 
kilka minut i będę kolejnym pacjentem neurologa. Dobrze, że moja kolej 
wchodzić.

Witam się i zaczynam opowiadać, co mi dolega. Mam gorączkę, ka­
tar i kaszel, boli mnie głowa i piecze gardło. Czuję się źle. Lekarz mie­
rzy temperaturę, bada gardło -  jest zaczerwienione i nieco spuchnięte. To 
grypa. Lekarz wypisuje receptę: tabletki na ból głowy, syrop na kaszel 
i mieszankę ziołową do płukania gardła. Wydaje mi zwolnienie lekarskie. 
Muszę leżeć w łóżku, leczyć się i odpoczywać. Za trzy dni muszę przyjść 
ponownie. Dziękuję lekarzowi i idę do apteki kupić potrzebne leki. Ku­
puję także chusteczki do nosa i witaminy. Muszę koniecznie kupić ciepłe 
skarpety i szalik, żeby więcej się nie przeziębiać.

Słowniczek CD

przychodnia поликлиника
szpital больница
rejestracja регистратура
skierowanie талон
zwolnienie lekarskie больничный лист
pacjent пациент
lekarz



internista терапевт
chirurg хирург
okulista окулист
ginekolog гинеколог
dentysta стоматолог
laryngolog отоларинголог
neurolog невролог
psychiatra психиатр
choroba болезнь
schorzenie заболевание
ból боль
grypa грипп
przeziębienie простуда
katar насморк
kichać чихать
kaszel кашель
kaszleć кашлять
pocić się потеть
gorączka повышенная температура
próchnica кариес
złamanie перелом
zwichnięcie вывих
uraz травма
ciśnienie давление
gardło горло
nerki почки
płuca легкие
wdech вдох
wydech выдох
wątroba печень
żołądek желудок
serce сердце
migrena мигрень
mdłości тошнота
bezsenność бессонница
zgaga изжога
biegunka понос
apteka аптека
recepta рецепт



lek лекарство
tabletka таблетка
syrop сироп
krople капли
witaminy витамины
maść мазь
zastrzyk укол
opatrunek повязка

