PIERWSZA MIŁOSC
9. WSPOMNIENIE Z DZIECIŃSTWA

Przeżyłem jesienią fatalną miłość. Tak, tak, miłość, a przecież jeszcze 
rok temu tylko filmy o miłości potrafiły mnie uśpić przy telewizorze.

Poznałem ją na sąsiednim podwórku. Bawiła się z koleżankami, a ja  
zatrzymałem się, aby popatrzeć. Spostrzegła mnie, odgarnęła z twarzy 
pasmo włosów i jakoś tak gniewnie, a może nawet dumnie, podrzuciła 
głową. Zrobiło mi się dziwnie gorąco, nie mogłem poruszyć się. Stałem 
tak aż do zmroku.

Wszyscy wiedzieli, że ona ma sympatię na sąsiedniej ulicy. Syna ja­
kiegoś dyplomaty węgierskiego. Wszyscy wiedzieli, tylko ja jeden, głupi, 
niczego nie wiedziałem. Domyślacie się, rzecz jasna, finału. Pewnego 
dnia zobaczyłem ich oboje na tej sąsiedniej ulicy. Szli liżąc bezwstydnie 
ogromne porcje lodów, choć już było zimno i przyzwoite dzieci nie jada­
ły lodów. Wszystko zrozumiałem.

Od tego momentu wiedziałem już, że świat jest bezlitosny. Wyjąłem 
czysty karton papieru i zacząłem ich rysować. Jej dorysowałem ogromny 
nos ze straszliwą ilością piegów, a jego uczyniłem malutkim jak pewien 
pekińczyk znajomych.

Kiedy to rysowałem, postanowiłem złożyć przysięgę: że nigdy, ale 
to nigdy do końca życia nikogo już nie będę kochał. Pomyślałem jednak, 
że łatwiej jest dotrzymać takiej przysięgi, gdy się zaangażuje uczucio­
wo w innym kierunku. Rzekłem sobie w duchu: popatrzę przez okno i co 
zobaczę, cokolwiek by to było, pokocham aż do śmierci. Ale za oknem 
nic nie było. To znaczy nic nie było nadzwyczajnego. Zwykła pusta o tej 
porze uliczka i szarpiąca się z pierwszym zimowym wiatrem akacja przy 
pomniku pewnego pedagoga. Czekałem długo, nie wiem na co, i wresz­
cie zrozumiałem, że patrzę przecież na to drzewo akacji, o które wiosną



była straszna awantura. Bo przyszedł wtedy jakiś staruszek z piłą ogrod­
niczą i zaczął odpiłowywać jeden z czterech pni drzewa. Wtedy zbiegli 
się wszyscy mieszkańcy naszej uliczki i zaczęli protestować. Ktoś nawet 
zadzwonił na policję. Potem okazało się, że to wcale nie wandal, tylko 
przyjaciel nieżyjącego pedagoga. I że trzeba odpiłować ten jeden pień, 
aby uratować całe drzewo.

Więc teraz, patrząc na akację, zrozumiałem, że ona jest moim prze­
znaczeniem. Ogarnęło mnie nawet pewne zadowolenie. Drzewo to coś 
pięknego, szczególnie na wiosnę, a jednocześnie coś naprawdę solidne­
go. Taka akacja nie będzie się przecież wygłupiać z lodami w towarzy­
stwie jakiegoś Węgra.

Od tego dnia często wyglądam oknem na moje drzewo. Na początku 
zimy zasnęło, ale teraz widzę, że się budzi powoli, wypuszcza brązowe 
pąki. Przypatrywałem się i myślałem, że już za kilka dni moja ukochana 
stanie się soczysto zielona, że zaszumi cichutko nowiutkimi liśćmi. Po­
myślałem również, że nie pozwolę już nigdy młodocianym chuliganom 
wspinać się na nią ani wycinać scyzorykiem jakichś idiotyzmów na jej 
delikatnej korze.

Wg T.Konwickiego

Słowniczek CD

miłość любовь
wspomnienie воспоминание
dzieciństwo детство
uśpić усыпить
poznać познакомиться
podwórko двор
zatrzymać się остановиться
sympatia любимый человек
domyślać się догадываться
lizać лизать
bezwstydny бесстыдный
przyzwoity порядочный
bezlitosny беспощадный
piegi веснушки
pekińczyk пекинес



złożyć przysięgę поклясться
kochać любить
zaangażować się увлечься
rzec сказать
czekać ждать
awantura скандал
piła ogrodnicza садовая пила
protestować протестовать
wandal вандал
przeznaczenie судьба
zadowolenie удовлетворение
wygłupiać się валять дурака
pąk почка
przypatrywać się присматриваться
wspinać się взлезать
wycinać вырезать
scyzoryk перочинный нож
