СО JEMY?
7. POSIŁKI

Ostatnio zakorzeniła się w naszym społeczeństwie moda na zdrowe 
żywienie. Chociaż tak naprawdę nikt dokładnie nie wie, jak ma wyglą­
dać, wszyscy ciągle czegoś przestrzegają.

Za najbardziej niezdrową tradycyjnie uchodzi kolacja. Jej kalorycz- 
ność nawet nie wchodzi w rachubę, ponieważ zasadniczo należy z tego 
posiłku zrezygnować. Opowiadający się za kompromisami w postaci 
odtłuszczonych jogurtów i nawet kefiru narażają się na ostrą krytykę 
przeciwników nabiału jako takiego. Można kontrowersyjny nabiał przy 
kolacji lub podwieczorku zastąpić owocami: jabłkiem, gruszką, arbuzem 
lub brzoskwinią. Winogrona się nie nadają z powodu dużej zawartości 
cukru. Należy też odrzucić kandydatury śliwek, pomarańcz i porzeczek



ze względu na wysoki wskaźnik zawartości wody. Idealnym podwieczor­
kiem, o ile już zdecydowaliśmy się zrezygnować z kolacji, będą surowe 
warzywa: sałata, marchew, seler i kapusta.

Kolejnym obiektem ataków najmłodszej generacji dietetyków jest 
tradycyjny europejski obiad składający się co najmniej z trzech dań: zupy 
(nieraz poprzedzonej sutą przystawką), drugiego dania i deseru. Wypada­
łoby w pierwszej kolejności zrezygnować z mięsa w przystawkach i dru­
gim daniu, twierdzą specjaliści. Szynki, wędliny i kiełbasy skreślamy 
z jadłospisu nie zważając na ich jakość, odrzucamy również wieprzowi­
nę. Baraninę pozostawiamy jedynie w grochówce i to odświętnie, woło­
winę natomiast wolimy bez tłuszczu. Zrekompensować brak białka mają 
śledź, karp, dorsz i inne ryby.

Dodatki do mięsa również zostały zdziesiątkowane przez fachow­
ców od żywienia: dawno jest po frytkach, ostrożnie traktuje się nawet 
ryż. Poza podejrzeniem są jedynie surówki, koniecznie z oliwą z pierw­
szego tłoczenia. Na czarnej liście znalazł się makaron, naleśniki i pierogi, 
nie mówiąc już o budyniach, ciastkach, lodach i tortach. Zupa ogórkowa, 
jarzynowa, kapuśniak i chłodnik wracają z zapomnienia kulinarnego jako 
przeboje zdrowego żywienia.

Duże straty poniosły napoje, zwłaszcza wyskokowe -  wino, wód­
ka, piwo, szampan, koniak i inne alkohole. Wadą soków jest zawartość 
sztucznych barwników i konserwantów. Warto pić tylko soki wyciskane 
ze świeżych warzyw i owoców tuż przed posiłkiem. Modne stało się pi­
cie wody w plastikowych butelkach. Czarną herbatę wiele osób zastąpiło 
zieloną, przypisując jej szczególne właściwości zdrowotne.

Cóż zjemy na śniadanie w tej atmosferze terroru dietetycznego? 
Kawa to używka „non grata”, płatki z mlekiem straciły nasze zaufanie 
z powodu dodatkowej dawki węglowodanów, kanapki są zakazane...

A więc znów górą jest kaszka z mlekiem, przypominająca o słonecz­
nych porankach w przedszkolu!

Słowniczek CD

żywienie питание
dieta диета
dietetyk диетолог



kalorie калории
kaloryczność калорийность
składniki ингредиенты
wartość odżywcza пищевая ценность
białka белки
węglowodany углеводы
tłuszcze жиры
odtłuszczony обезжиренный
surowy сырой
suty сытный
oliwa z pierwszego tłoczenia оливковое масло первой выжимки
grochówka гороховый суп
kapuśniak щи
chłodnik свекольник
barwniki красители
konserwanty консерванты
zawartość содержание
wskaźnik показатель
właściwości свойства
dawka доза
smak вкус

słodki сладкий
kwaśny кислый
słony соленый
gorzki горький
