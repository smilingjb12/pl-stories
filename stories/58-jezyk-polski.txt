JĘZYK URZĘDOWY RP
16. JĘZYK POLSKI

Język polski jest jednym z języków indoeuropejskich i należy do gru­
py zachodniej języków słowiańskich. Grupa języków zachodniosłowiań- 
skich obejmuje także języki czeski, słowacki, gómołużycki, dolnołużycki 
oraz wymarły język połabski. Wśród języków słowiańskich polszczyzna 
jest językiem liczącym jedną z największych ilości fonemów -  44, wię­
cej posiada tylko język ukraiński -  47 fonemów. Różne słowniki polskie 
zawierają razem około 400 tys. wyrazów, co świadczy o bardzo bogatym 
i rozbudowanym zasobie słownictwa. „Słownik języka polskiego” pod 
redakcją Witolda Doroszewskiego wydawany w latach 1958 -  1969 za­
wiera około 130 tys. haseł.

W odróżnieniu od innych języków słowiańskich w języku polskim 
zachowały się samogłoski nosowe, co stanowi cechę dość archaiczną. Na 
archaiczność i konserwatyzm języka polskiego składa się kilka innych 
cech. W gramatyce są to między innymi przetrwanie wołacza i struktura 
form czasu przeszłego, przypominająca istniejące dawniej w języku pra­
słowiańskim formy perfektu.

W Żywocie świętego Wojciecha pochodzącym z lat 997 -  1002 po 
raz pierwszy występuje łaciński odpowiednik wyrazu „Polak”. A więc od 
początków XI w. można mówić o języku polskim, który już wówczas 
wyodrębnił się z grupy dialektów pokrewnych i zaczął rozwijać się sa­
modzielnie. Możemy stwierdzić, że jako odrębny język narodowy polsz­
czyzna liczy ponad tysiąc lat.

Najstarszym zabytkiem języka polskiego jest Bulla gnieźnieńska 
z 1136 r., napisana prawie w całości po łacinie. Dokument zawiera nazwy 
miejscowości, które bodajże po raz pierwszy w takiej ilości spróbowano 
zanotować po polsku.

Inne najbardziej znane zabytki polszczyzny to Księga henrykowska 
z XIII w., zawierająca pierwsze polskie zdanie „daj, ać ja  pobrusze a ty 
poczywaj”, a także Bogurodzica, Kazania świętokrzyskie, Psałterz flo­
riański, Kazania gnieźnieńskie, Biblia królowej Zofii i Psałterz puławski, 
pochodzące przeważnie z XIV -  XV w. W porównaniu do innych języków 
słowiańskich polszczyzna jest językiem dość szczęśliwym pod względem



ilości zachowanych zabytków, a historia odnalezienia niektórych z nich 
do tej pory zadziwia badaczy. Kazania świętokrzyskie historyk języka 
polskiego Aleksander Brückner przypadkowo znalazł w okładkach innej 
książki w bibliotece w Petersburgu, ponieważ ze zbioru rękopisów sko­
rzystano kiedyś jako z materiału introligatorskiego.

Współczesny język polski ukształtował się w XVI w. W tym okresie 
powstały najważniejsze utwory napisane w całości po polsku. Do roz­
woju polszczyzny przyczyniła się twórczość Mikołaja Reja i Jana Ko­
chanowskiego. W ciągu jednego stulecia ukazały się liczne tłumaczenia 
Biblii. Było ich ponad sześć, co jest wyjątkowym zjawiskiem dla języka 
narodowego. Tłumaczenie Jakuba Wujka z 1599 r. było jedynym oficjal­
nie uznawanym przez Kościół katolicki tłumaczeniem Pisma Świętego 
do połowy XX w. Jednocześnie przez cały ten czas pozostawało ono tek­
stem przystępnym i zrozumiałym dla wierzących. Rzadko który z języ­
ków europejskich, a tym bardziej słowiańskich, może pochwalić się tak 
żywotnym zabytkiem.

Polski język literacki ukształtował się pod największym wpływem 
dialektu małopolskiego. Zjawisko to tłumaczy znaczenie polityczne 
i kulturowe Krakowa w XVI w. Nie oznacza to bynajmniej, że wpływy 
Wielkopolski i dialektów kresowych były znikome -  regiony te również 
uczestniczyły w tym procesie. Współczesna polszczyzna jest jednolita, 
nie odczuwa poważnych wpływów dialektów regionalnych. Natomiast 
niektóre gwary polskie są znane daleko poza obszarem Polski: dużo cech 
specyficznych zachowała gwara górnośląska, zaś gwara kaszubska nieraz 
traktowana jest jako odrębny język.

Na pierwszym etapie swojej historii język polski doświadczył du­
żych wpływów łaciny. Ślady tych procesów można dostrzec nie tylko 
w bogatym zasobie słownictwa związanego z nauką, kulturą i religią i łą­
czącego polszczyznę z wieloma językami europejskimi. Pozostałością po 
tamtych czasach jest takie zjawisko jak zmienny szyk przydawki przy- 
miotnej. W późniejszych czasach język polski doznawał wpływów języ­
ka włoskiego, francuskiego i niemieckiego, ostatnio największe wpływy 
na polszczyznę wywiera język angielski.

Język polski zawsze był i pozostaje jednym z najbardziej dyna­
micznych języków słowiańskich, nie tylko pod względem przyswajane­



go słownictwa obcego. W gramatyce polskiej dość regularnie zachodzą 
poważne zmiany innowacyjne. W XVII w. we fleksji ustabilizowała się 
ostatecznie kategoria męskoosobowości, stosowana w systemie grama­
tycznym języka z konsekwencją nie znaną żadnemu językowi słowiań­
skiemu. Dziś da się zaobserwować stopniowe zanikanie wołacza oraz 
powstawanie nowych form biernika rzeczowników nieżywotnych typu 
„zatańczyć walca”, „zjeść kotleta”.

Język polski jest oficjalnym językiem Rzeczypospolitej Polskiej 
i jednym z języków urzędowych Unii Europejskiej. Według różnych da­
nych po polsku na całym świecie mówi od 40 do 48 min osób. Oprócz Po­
laków mieszkających w Polsce po polsku mówi ponad 20 min Polaków 
mieszkających poza granicami kraju, których określa się terminem Polo­
nia. Głównymi skupiskami Polonii są Chicago, Nowy Jork, Detroit, Ber­
lin, Paryż, Londyn, Wiedeń, Rzym i wiele innych miast na całym świecie. 
Ponad 1 min Polaków mieszka na Ukrainie, około 400 tys. -  w Rosji. Na 
Białorusi mieszka według różnych szacunków od 400 tys. do 1 min osób 
polskiego pochodzenia, głównie w obwodach mińskim, grodzieńskim, 
brzeskim i witebskim.

Największe ośrodki nauczania języka polskiego dla cudzoziemców 
istnieją w Warszawie, Łodzi, Krakowie, Wrocławiu, Lublinie i Katowi­
cach. Te szkoły języka polskiego jako obcego aktywnie współpracują 
z uczelniami zagranicznymi na całym świecie. Nauczyciele i metodycy 
polscy opracowali zestaw programowy dla cudzoziemców zdających ję ­
zyk polski jako obcy. Każdy zdający ten egzamin z wynikiem pozytyw­
nym otrzymuje certyfikat znajomości języka polskiego umożliwiający 
podjęcie studiów lub pracy w Polsce.

Polacy traktują swój język jako jedno z najcenniejszych dóbr na­
rodowych, czego dowodem stała się Ustawa o języku polskim z dnia 7 
października 1999 r. Nieraz zagrażana przymusową asymilacją, polsz­
czyzna przetrwała przez długie lata opresji lub zbytniego fascynowa­
nia się cudzoziemszczyzną, troskliwie przechowywana przez Polaków.
O tej trosce świadczy między innymi funkcjonowanie Towarzystwa 
Miłośników Języka Polskiego, powstanie Rady Języka Polskiego oraz 
działalność licznych poradni językowych, dziś dostępnych także w In­
ternecie.



Słowniczek CD

język язык
słowiański славянский
zachodniosłowiański западнославянский

polski польский
czeski чешский
słowacki словацкий
górnołużycki верхнелужицкий
dolnołuźyckl нижнелужицкий
połabski полабский

wschodnioslowiański восточнославянский
białoruski белорусский
rosyjski русский
ukraiński украинский

południowosłowiański южнославянский
serbski сербский
chorwacki хорватский
bośniacki боснийский
czarnogórski черногорский
słoweński словенский
macedoński македонский
bułgarski болгарский
staro-cerkiewno-słowiański древнецерковнославянский

słownik словарь
słownictwo словарный состав
wyraz слово
dźwięk звук
samogłoska гласный
spółgłoska согласный
przypadek падеж

Mianownik Именительный
Dopełniacz Родительный
Celownik Дательный
Biernik Винительный
Narzędnik Творительный
Miejscownik Предложный
Wołacz



przeszły прошедшее 
teraźniejszy настоящее 
przyszły будущее 

zabytek памятник 
język łaciński / łacina латинский язык 
polszczyzna польский язык 
introligatorski переплетный 
tłumaczenie перевод
Pismo Święte / Biblia Священное Писание / Библия 
dialekt диалект
Polonia польская диаспора
cudzoziemiec иностранец
ustawa закон

