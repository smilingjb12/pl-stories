PODRÓŻ KULINARNA
1. KUCHNIA POLSKA

Ktoś marzy o ciepłych egzotycznych krajach lub śniegach Antarkty­
dy, o dalekim locie do Nowej Zelandii lub wyprawie rowerowej dookoła 
świata. Nie mniej pasjonującym sposobem poznawania obcych krajów 
jest podróż kulinarna. Kuchnia pomaga zrozumieć mentalność mieszkań­
ców kraju, ich tradycje i zwyczaje.

Polska kuchnia tradycyjna jest znana ze swej różnorodności, warto 
wiedzieć, co się kryje za mało zrozumiałą nazwą, by zjeść dokładnie to, 
co planowaliśmy.

Na przystawkę podaje się zazwyczaj polskie wędliny i mięsa, szcze­
gólnie znana jest podsuszana kiełbasa krakowska i wędzona w jałowco­
wym dymie kiełbasa myśliwska. Polską specjalnością są szynki, głównie 
wieprzowe. Jako zakąskę podaje się także smalec, przygotowywany ze 
słoniny lub boczku z dodatkiem cebuli, majeranku, czasami z jabłkiem 
lub suszonymi śliwkami, oraz tatar -  surową mieloną polędwicę wołową 
z cebulą i dodatkiem żółtka. Przystawki jak widzimy nie wróżą nam nic 
złego, wszystko jest jasne. W podróży zawsze tak jest, zaczyna się pięk­
nie, przygody czekają na nas później. Podróż kulinarna nie jest wyjątkiem. 
Zanim zamówimy zupę, należy dokładnie określić swoje preferencje, są 
bardzo podobne do rosyjskich, mają jednak cechy dość specyficzne. Naj­
starszą polską potrawą, której nie ma w żadnej innej kuchni świata jest 
kwaskowaty żur -  zupa z żytniej mąki i czerstwego chleba, podawana



z kiełbasą i gotowanym jajkiem. Podobnie jak barszcz -  przyrządzany 
z buraków i serwowany z uszkami (małymi pierożkami nadziewanymi 
mięsem lub grzybami) -  ma nie tylko walory smakowe, ale i zdrowot­
ne. Polacy gotują również biały barszcz -  na zakwasie, z majerankiem, 
ziemniakami, czasami z dodatkiem śmietany. Godne polecenia są: zupa 
pomidorowa z makaronem lub ryżem, rosół z kury, zupa ogórkowa i ko­
perkowa. W lecie dobry jest zimny chłodnik buraczany z drobno posie­
kanym świeżym ogórkiem i gotowanym jajkiem, podawany ze śmietaną. 
Specyficzną zupą są flaki (flaczki) wołowe: jest to cienko krojony żołą­
dek wołowy ugotowany z dużą ilością przypraw (imbirem, muszkatem, 
majerankiem, pietruszką, pieprzem itd.), tłusty i ostry.

Kuchnia polska obfituje w potrawy mięsne przyrządzane na wiele 
sposobów. Wszystkim na pewno będą smakować eskalopki z cielęci­
ny -  filety cielęce w cieście, polędwiczki wołowe często polewane sosem 
grzybowym, gotowany na miękko ozór wołowy, sztuka mięsa w sosie 
chrzanowym -  gotowane mięso wołowe podawane z sosem. Dania z mię­
sa wieprzowego są równie dobre i nie mniej oryginalne. Jak chociażby 
pochodząca z Bawarii golonka w piwie, karkówka (grillowane lub pie­
czone mięso wieprzowe), bardzo popularny kotlet schabowy (paniero­
wany kotlet z mięsa wieprzowego) i rozpływające się w ustach żeberka 
w miodzie. Warto spróbować dań z drobiu: duszoną kaczkę z jabłkami 
i wątróbki drobiowe, zazwyczaj smażone, podawane z cebulą.

Szczególnie rozpowszechnione są takie dania jak bigos, pierogi 
i gołąbki. Bigos uważany jest za najbardziej tradycyjne danie polskie. 
Jest to danie na bazie kapusty z dodatkiem warzyw, grzybów, kawałków 
kiełbasy i gotowanego mięsa. Pochodzące z Litwy gołąbki to zmielone 
mięso wołowe z dodatkiem ryżu, owinięte w liście kapusty, podawane 
najczęściej ze śmietaną. Pierogi też z pochodzenia nie są polskie, są 
jednak tak popularne, że ani Rosjanie, ani Ukraińcy już nie przekonają 
do tego Polaków. Pierogi gotowane są z przaśnego ciasta i urozmaica­
ne różnego rodzaju nadzieniem (może to być ser biały, mięso, kapusta 
z grzybami, owoce itd.). Pierogi z mięsem zazwyczaj polewane są za- 
smażaną cebulą i skwarkami. Tradycyjnym daniem jest kaszanka -  gril­
lowane lub pieczone kawałki kiełbasy przygotowanej z kaszy gryczanej 
i krwi wieprzowej.



Polska ma dostęp do morza, na jej terenie jest wiele jezior i rzek, nie 
może więc na tradycyjnym stole zabraknąć ryb: karpia, łososia, pstrą­
ga, sandacza i śledzia, przygotowanych na różne sposoby, podawanych 
z różnymi sosami.

Do głównych dań -  drobiu, ryb, mięs i dziczyzny -  dodawane są 
gotowane lub pieczone ziemniaki, kasza bądź charakterystyczny polski 
makaron -  kluski, a także surowe, gotowane lub marynowane warzywa. 
Za dania poboczne uważane są popularne na całym świecie frytki, kopyt­
ka -  kluski podawane ze śmietaną lub skwarkami, kluski śląskie -  kluski 
przygotowane z gotowanych ziemniaków, placki z surowych ziemnia­
ków smażone na oleju.

Na deser trzeba koniecznie spróbować polskich ciast -  ciemnego, 
korzennego piernika, kruchego mazurka przekładanego czekoladą, ma­
kowca, jabłkowej szarlotki lub sernika z bakaliami. Łakomczuchów na 
pewno nie zawiodą faworki (cienkie i kruche ciastka posypane cukrem 
pudrem), pączki, galaretki i naleśniki serwowane z dżemem, owocami, 
serem białym itd.

Po obfitym posiłku, dla lepszego trawienia, można spróbować odro­
biny alkoholu. Nie zawiodą się wielbiciele piwa -  polskie piwo, podobnie 
jak niemieckie i czeskie, ma dobrą markę, a niektóre browary działają od 
wieków. Z mocniejszych alkoholi godne polecenia są nalewki owocowe 
i ziołowe, występują w mnóstwie odmian, a każda ma inne walory: od 
leczniczych i rozgrzewających po wyłącznie smakowe. Samodzielnie lub 
jako element deserów stosuje się słodkie kremy z żółtek, wanilii lub cze­
kolady, likiery i miody pitne. No i oczywiście polska wódka, występu­
jąca w wielu odmianach. Z wódek gatunkowych najbardziej oryginalna 
jest żubrówka. W butelce zawsze można znaleźć źdźbło trawy z Puszczy 
Białowieskiej.

Warto powiedzieć o niektórych regionalnych potrawach, których nie 
znajdziemy w innych krajach. Takim produktem jest polski oscypek -  ser 
owczy wyrabiany przez górali na Podhalu. Po wejściu Polski do Unii 
Europejskiej spróbowano wprowadzić europejskie standardy produkcji 
serów, Polacy jednak wybronili prawo do tradycyjnego sposobu wyra­
biania serowego smakołyku, dzięki temu możemy rozkoszować się jego 
oryginalnym wędzonym smakiem i niepowtarzalnym kształtem.



Słowniczek CD

przystawki закуски
smalec топленое сало 
tatar бифштекс по-татарски

zupy супы
żur / żurek суп на мучной закваске 
flaki рубец 

dania główne основные блюда
eskalopki z cielęciny эскалопы из телятины 
ozór wołowy язык говяжий 
golonka рулька 
karkówka ошеек
kotlet schabowy свиная отбивная
żeberka w miodzie ребрышки в меду
duszona kaczka тушеная утка
wątróbki drobiowe печенка домашней птицы
bigos тушеная капуста с мясом
pierogi вареники
gołąbki голубцы
kaszanka кровяная колбаса

ryby рыба
łosoś лосось
sandacz судак

dania poboczne гарниры
kluski лапша
kopytka клецки
placki ziemniaczane картофельные оладьи

desery десерты
mazurek мазурка 
makowiec пирог с маком 
szarlotka яблочный пирог 
sernik пирог с творогом 
pączki пончики 
naleśniki блинчики 

oscypek копченый овечий сыр
