„CICHA NOC, ŚWIĘTA NOC...”
21. POLSKA WIGILIA

Wigilia Bożego Narodzenia obchodzona jest 24 grudnia. Jest to wie­
czór poprzedzający Boże Narodzenie obchodzone 25 grudnia.

Zgodnie z tradycją chrześcijańską bardzo dawno temu w mieście 
zwanym Betlejem w szopie urodziło się dzieciątko Jezus. Tę radosną 
nowinę ogłosiły anioły, a na niebie zabłysła gwiazda. Dziś cała rodzina 
zasiada do stołu wraz z ukazaniem się na niebie pierwszej gwiazdy na 
pamiątkę tej gwiazdy betlejemskiej.

Postna wieczerza to najważniejszy moment Wigilii. Na świątecznym 
stole kiedyś obowiązkowo należało położyć warstwę siana i nakryć bia­
łym obrusem. Zwyczaj ten zachował się na wsi, w mieście niestety trud­
no znaleźć nawet symboliczne pasemko siana.

Wieczerza rozpoczyna się łamaniem opłatka -  cienkiego chleba 
z mąki pszennej i wody. Wszyscy składają sobie nawzajem życzenia 
szczęścia, zdrowia i pomyślności. Przy stole wigilijnym należy zostawić 
jedno wolne miejsce dla podróżnego lub niespodziewanego gościa, a na 
stole postawić dodatkowy talerz. Tradycja nakazuje przyjąć każdego, kto 
zapuka do naszych drzwi.

Wieczerza wigilijna składa się z potraw postnych. Często jest ich 
dwanaście, bo tyle jest miesięcy w roku, lub tylu było apostołów. Nikt 
dokładnie nie liczy, im więcej dań jest na stole, tym większy dostatek 
będzie w domu w nadchodzącym roku.

Do najdawniejszych potraw wigilijnych należy kutia -  kasza z ma­
kiem i miodem. Dawną potrawą jest także kisiel owsiany. Tradycyjny­
mi daniami są barszcz grzybowy, uszka z grzybami, potrawy z kapusty, 
kasza, ryby, najczęściej karp, szczupak lub sandacz oraz śledzie. Ważne 
miejsce zajmują ciasta i desery wigilijne, z makiem, miodem, orzecha­
mi.

Należy skosztować każdej potrawy, by zapewnić sobie jak najwięcej 
przyjemności i korzyści w nowym roku.

Młodszą tradycją pochodzącą z XIX wieku jest strojenie choinki. 
Świąteczne drzewko ubiera się w bombki, anielskie włosy, łańcuszki, 
konfetti. Błyszcząca na czubku gwiazda symbolizuje gwiazdę betlejem­
ską.



Czas po wieczerzy upływa głównie na śpiewaniu kolęd. Dzień i wie­
czór wigilijny kończy się o północy uroczystą mszą w kościele nazywaną 
pasterką. Na pamiątkę szopy betlejemskiej urządza się jasełka -  widowi­
sko teatralne o historii narodzenia Jezusa i spisku Heroda.

Wg B. Ogrodowskiej

Słowniczek CD

Wigilia сочельник
Boże Narodzenie Рождество
tradycja традиция
chrześcijański христианский
Betlejem Вифлеем
dzieciątko Jezus младенец Иисус
anioł ангел
wieczerza вечеря
postny постный
siano сено
opłatek облатка
życzenie поздравление
składać życzenia поздравлять
kutia кутья
kisiel owsiany овсяный кисель
choinka елка
stroić украшать
bombka шарик
anielskie włosy серпантин
łańcuszek гирлянда
konfetti конфетти
Święty Mikołaj Дед Мороз
renifer северный олень
prezent подарок
kolęda колядка
msza месса
uroczysty праздничный
pasterka рождественская месса
jasełka рождественское представление
Herod Ирод
