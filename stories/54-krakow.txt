CUDOWNE MIASTO
12. KRAKÓW

Nazwę miasta spotykamy pierwszy raz w zapiskach z podróży kupca 
Ibrahima z 965 r. Stopniowo znaczenie grodu wzrastało, od 1038 r. był 
stolicą Polski. W XV i XVI w. Kraków był stolicą jednego z najpotęż-



niejszych i największych państw europejskich. Rzeczpospolita rozciąga­
ła się wtedy od Bałtyku niemal po brzegi Morza Czarnego.

Powołany przez UNESCO Komitet Światowego Dziedzictwa spo­
rządza listy, na które wpisywane są dobra kultury o znaczeniu ogólno­
światowym i szczególnie cenne obszary środowiska naturalnego. Na 
pierwszą z takich list ogłoszoną w 1978 r. wpisany został zespół urbani­
styczno-architektoniczny Krakowa. Kraków stosunkowo mało ucierpiał 
podczas II wojny światowej, dlatego możemy podziwiać autentyczne za­
bytki z różnych epok.

Stare Miasto obejmuje Rynek Główny oraz ulice i place w obrębie 
miejskiego parku Plant. Urbanistyczny kształt miasta zachowany do dzi­
siejszych czasów został ustalony w 1257 r.

Rynek Główny to największy wytyczony w średniowieczu plac 
w Europie, mierzący nieco ponad 200 na 200 m. Do dziś przetrwały 
usytuowane na nim renesansowe Sukiennice, będące pomnikiem wielo­
wiekowych tradycji handlowych Krakowa. Nazwa pochodzi od wyrazu 
sukno, były to składy sukienne, gdzie odbywały się targi, sprzedawali 
swoje towary wędrowni i miejscowi kupcy. Aktualnie w górnej części 
są pomieszczenia Muzeum Narodowego, w dolnej mieszczą się sklepy
i kramy, gdzie można kupić drobne upominki.

W Krakowie jest 119 czynnych świątyń. Krakowskie kościoły
i klasztory to nie tylko miejsca kultu, ale i obiekty, w których znalazły 
schronienie bezcenne dzieła kultury i sztuki. Przy Rynku Głównym stoi 
świątynia pw. Najświętszej Marii Panny, potocznie nazywana kościołem 
Mariackim. Posiada dwie wieże różnej wysokości.

Z wyższej wieży kościoła Mariackiego słychać sygnał muzycz­
ny -  hejnał -  grany co godzinę na cztery strony świata. Nie wiadomo 
kiedy dokładnie powstała melodia, prawdopodobnie przybyła nad Wisłę 
z Węgier w 2. poł. XIV w. Po węgiersku hejnał znaczy „świt”, pierwot­
nie była to pobudka, sygnał do otwarcia i zamknięcia bram miejskich, 
znak alarmu w czasie pożaru lub najazdu nieprzyjaciela. Najpierw grano 
go rano i wieczorem. Odgrywanie hejnału z wyższej wieży kościoła Ma­
riackiego zostało zatwierdzone w 1392 r. Nie wiadomo kiedy trębacze 
zaczęli dmuchać w trąbkę co godzinę i na cztery strony świata. Praktyki 
te zostały przerwane w XVIII w., starą tradycję przywrócono w 1810 r., 
z niewielkimi przerwami przetrwała do dziś. Melodia urywa się nagle



u szczytu swojego brzmienia, co budzi spore emocje i wyzwala wyobraź­
nię słuchaczy. Urodziła się opowieść o tym, jak w czasie najazdu tatar­
skiego w 1241 r., wypuszczona z łuku napastnika strzała przeszyła gardło 
trąbiącego na trwogę strażnika. Od 16 kwietnia 1927 r. codziennie o go­
dzinie 12 w południe krakowski hejnał transmitowany jest przez Polskie 
Radio.

W kościele Mariackim podziwiać można największy gotycki ołtarz 
na świecie. Wyrzeźbiony przez Wita Stwosza i jego uczniów w latach 
1477 -  1489 ołtarz jest wysoki na 13 i szeroki na 11 m. Dzieło dedyko­
wane zostało Matce Boskiej, patronce świątyni. Jego głównym akcentem 
jest przedstawiona w środkowej części scena zaśnięcia Marii w otocze­
niu apostołów. Figury mają prawie 3 m wysokości. Za dzieło swojego 
życia twórca otrzymał wynagrodzenie w wysokości 2808 florenów, była 
to kwota równa rocznemu budżetowi miasta. Świadczy to o wielkim po­
dziwie dla arcydzieła.

Od rynku odchodzi 12 regularnie wytyczonych ulic. Ulicą Grodzką 
dochodzi się do Zamku Królewskiego na Wawelu, wzgórzu położonym 
nad Wisłą.

Jedną z atrakcji turystycznych jest jaskinia położona u stóp murów 
zamku, zwana Smoczą Jamą. Już w średniowieczu pojawiła się legenda
o Smoku Wawelskim, który zagnieździł się w jaskini i dokuczał okolicz­
nym mieszkańcom. Pokonał smoka legendarny założyciel Krakowa ksią­
żę Krak. Przy wejściu do Smoczej Jamy stoi rzeźba Bolesława Chromego 
przedstawiająca smoka, z którego paszczy mechanizm zegarowy wyzwa­
la płomienie.

Zwiedzanie zamku na Wawelu odbywa się z przewodnikiem. W zam­
kowych wnętrzach mieszczą się ciekawe wystawy: królewskie komnaty, 
kolekcja wschodniej sztuki i trofeów wojennych, zbiory flamandzkich 
arrasów i eksponatów archeologicznych.

Najcenniejszym monumentem historycznym w Polsce jest Królew­
ska Katedra na Wawelu. Pierwszą katedrę wzniesiono na wzgórzu wa­
welskim w czasach Bolesława I Chrobrego, po ustanowieniu w Krako­
wie w 1000 r. biskupstwa, została zniszczona w 1038 r. Tylko fragmenty 
zachowały się również po drugiej katedrze, gdzie koronował się w 1320 
r. na króla Władysław Łokietek. Od tego momentu wszyscy polscy kró­
lowie koronowali się na Wawelu, z wyjątkiem Stanisława Leszczyńskie­



go i Stanisława Augusta Poniatowskiego. W tym samym 1320 r. zaczęto 
wznosić obszerną katedrę gotycką. Jej budowę ukończono w 1364 r. za 
panowania króla Kazimierza Wielkiego. Katedrę otacza 19 kaplic, z któ­
rych każda ma oryginalny wystrój, Kaplica Zygmuntowska uchodzi za 
jedno z najpiękniejszych dzieł architektury renesansowej.

Osobliwością tego miejsca jest jedna z największych w świecie ne­
kropolii królewskich. Na Wawelu zostali pochowani prawie wszyscy 
polscy monarchowie, bohaterzy narodowi i wielcy poeci, m. in. Adam 
Mickiewicz i Juliusz Słowacki.

Katedra posiada 10 dzwonów, najsłynniejszy z nich to dzwon Zyg­
munta. Ufundował go w 1520 r. król Zygmunt I Stary. Waży 10 980 kg. 
Zdobią go płaskorzeźby św. Zygmunta i św. Stanisława oraz wizerun­
ki polskiego orła i Pogoni. Dzwon bije przy okazji doniosłych dla kraju 
i miasta wydarzeń. Wiąże się z nim wiele legend. Podobno dziewczyna, 
która dotknie serca dzwonu, szybko wychodzi za mąż i jest szczęśliwa 
w miłości.

Najazdy tatarskie w XIII w. dowiodły, że miasto pozbawione umoc­
nień obronnych staje się łatwym łupem dla nieprzyjaciela. Kraków za­
częto fortyfikować w 1285 r. i intensywnie rozwijano systemy umocnień 
w kolejnych latach. W połowie ХГѴ w. stolica Polski była trudną do zdo­
bycia warownią. Miasto otaczał gruby na 2,4 m mur z cegieł i kamieni
o wysokości 6 - 1  m. Całość chroniona była głęboką prawie na 3 m fosą. 
Powstawały liczne bramy umożliwiające przejście. Pod koniec XVIII w. 
mury obronne były już w bardzo złym stanie, fosy bardziej przypominały 
brudne bagno. W XIX w. fortyfikacje zburzono, do naszych czasów prze­
trwał tylko fragment z Bramą Floriańską i Barbakanem.

Barbakan jest przykładem sztuki obronnej, największym w Europie 
gotyckim budynkiem fortyfikacyjnym tego typu. Forteca została wybu­
dowana w latach 1498 -  1499, jej średnica wynosi 24,4 m, grubość ścian 
przekracza 3 m. Posiada 130 stanowisk strzelniczych rozmieszczonych 
na 4 poziomach. Otwory w dolnej części przeznaczone były dla artylerii. 
Ogniem kierowano z 7 wieżyczek. Gotycka budowla otoczona została 
fosą szeroką na około 3,4 m. Z Bramą Floriańską łączyła ją  długa szyja. 
Przez długie stulecia w czasach pokoju krakowski Barbakan pełnił rolę 
Bramy Chwały. Tędy podążały pochody z okazji królewskich koronacji, 
tu witano gości monarszych, zagranicznych posłów. Tędy wiodła trium-



faina droga przemarszu zwycięskich wojsk. Przez to miejsce również 
przesuwały się żałobne procesje pogrzebowe królów i bohaterów.

Najstarszą część miasta obejmuje pierścieniem największy w Europie 
park -  Planty. Nazwa wywodzi się od plantowania, czyli wyrównywania 
terenu: likwidowania wałów i zasypywania fos. Przeobrażenie dawnych 
fortyfikacji w pierścień zieleni wokół miasta zaczęto realizować w 1822 
r. według projektu architekta Feliksa Radwańskiego. W ostatnich latach 
Planty podzielono na 8 różniących się charakterem ogrodów. Na całym 
obszarze stawia się stylowe ogrodzenia, lampy, altanki. Wykładziny z ka­
mieni znaczą umiejscowienie dawnych murów obronnych, baszt i bram. 
Powstały w miejscu wyburzonych murów obronnych park miejski ma 
4 km długości i 21 ha powierzchni.

W dzisiejszej panoramie Krakowa widoczne są cztery kopce: prehi­
storyczne kopce Krakusa i Wandy oraz nasypane w XIX i XX w. kopce 
Tadeusza Kościuszki i Józefa Piłsudskiego. Nie wiadomo, czym były naj­
dawniejsze kopce: miejscami kultu lub grobami wodzów? Dwa najstar­
sze zbudowane przez człowieka pagórki liczą ponad tysiąc lat. Są niewy­
jaśnionymi do dziś tajemniczymi śladami z przeszłości. Kopiec Krakusa 
uważany jest za miejsce pochówku legendarnego założyciela miasta. 
Wznosi się na prawym brzegu Wisły, ma 16 m wysokości, usypano go 
prawdopodobnie w VII w. Grobowcem ma być i kopiec Wandy, córki 
Krakusa. W nim ponoć złożono wyłowione z Wisły ciało królewny, która 
wolała śmierć w nurtach rzeki niż małżeństwo z cudzoziemcem. Usypa­
ny w czasach przedhistorycznych kurhan ma 14 m wysokości.

Tysiącletnie mogiły Krakusa i Wandy stały się natchnieniem do 
wzniesienia ziemnego monumentu upamiętniającego bohatera walk
o niepodległość Tadeusza Kościuszkę. Kopiec ma 34 m wysokości, prace 
przy sypaniu rozpoczęto w 1820 r. Zawiera ziemię z pól bitewnych, gdzie 
walczył Kościuszko (Racławice, Maciejowice, Dubienka, miejscowości 
w Ameryce Północnej). Największym ze wszystkich kopców o wysoko­
ści 36 m jest pomnik Niepodległości. Po śmierci twórcy polskiej niepod­
ległości marszałka Józefa Piłsudskiego w 1935 r. zadecydowano, by na­
zwać tę ziemną budowlę jego imieniem.

Najsławniejszą w świecie mieszkanką Krakowa bez wątpienia jest 
„Dama z łasiczką”. Leonardo da Vinci jest autorem dwóch portretów 
kobiecych, którymi zachwyca się cały świat: namalowana we Florencji



„Mona Lisa” znajduje się w paryskim Luwrze, zaś na spotkanie z powsta­
łą wcześniej w Mediolanie „Damą z łasiczką” przybyć trzeba do Krako­
wa. Obraz kupił we Włoszech w 1800 r. książę Adam Jerzy Czartoryski 
i podarował swojej matce Izabeli, która gromadziła dzieła sztuki i histo­
ryczne pamiątki. Dziś obraz znajduje się w Muzeum Czartoryskich.

Charakterystyczną postacią życia Krakowa jest lajkonik, zwany tak­
że konikiem zwierzynieckim lub Tatarzynem. Obchodzi swoje święto 
jeden raz w roku -  w pierwszy czwartek po święcie Bożego Ciała. Tego 
dnia egzotycznie ubrany jeździec na sztucznym koniku w asyście kilku­
dziesięciu przebierańców rusza ulicami miasta do Rynku Głównego, to­
warzyszą mu muzyka, tańce i zabawy. Kulminacja obrzędu ma miejsce 
przed Wieżą Ratuszową. W obecności tłumów krakowian i gości prezy­
dent miasta wręcza lajkonikowi tradycyjny haracz i obaj wznoszą toast 
za pomyślność miasta i jego mieszkańców. Historycy i etnografowie nie 
potrafią jednoznacznie wyjaśnić, skąd się wzięła ta tradycja. Legenda 
wiąże ją  z nieudanym napadem tatarskim w XIII w. Do zwycięstwa nad 
oddziałem tatarskim przyczynili się włóczkowie -  wiślańscy żeglarze, 
mający prawo spławiania drzewa Wisłą. Najdzielniejszy z nich przebra­
ny w zdobyczny strój chana tatarskiego wkroczył do Krakowa i narobił 
zamętu wśród mieszkańców miasta. Tym większa była ich radość, gdy 
dowiedzieli się, że to tylko żart. Lud krakowski przekazywał z pokolenia 
na pokolenie wdzięczną opowieść wraz z obrzędem, aż stał się atrakcją 
miasta.

Każdy turysta koniecznie powinien odwiedzić Wieliczkę -  najstar­
szą w świecie czynną kopalnię soli. Ten unikatowy w skali światowej 
obiekt górniczy umieszczony został przez UNESCO na pierwszej Liście 
Dziedzictwa Kulturowego i Przyrodniczego z 1978 r. W średniowieczu 
mówiono o tym miejscu Magnum Sal -  Wielka Sól. Ta ukryta pod ziemią 
zmineralizowana skała była kiedyś bezcennym skarbem. Sól nie tylko 
podnosiła wartości smakowe potraw, ale była też środkiem używanym 
do konserwacji wielu produktów spożywczych. Handel tym produktem 
był źródłem bogactwa rodów magnackich (Morsztynów, Lubomirskich). 
Eksploatowane od 750 lat na skalę przemysłową wielickie złoże jest 
szczególnym zabytkiem kultury materialnej. Są tutaj długie korytarze, 
liczne komory, kaplice i podziemne kościoły. Bezcenny jest przegląd 
spotykanych na przestrzeni stuleci narzędzi górniczych, wózków, syste­



mów wentylacyjnych, rodzajów zabezpieczeń, sprzętu oświetleniowego. 
Bajkowy urok i niepowtarzalne piękno tworzą rzeźby z soli.

Niedaleko Krakowa, w miejscowości Wadowice urodził się najwięk­
szy Polak w historii Karol Wojtyła (1920 -  2005). Mieszkał w Krakowie 
od 18 roku życia, w którym spędził następne 40 lat aż do 16 października 
1978 r., gdy po raz pierwszy papieżem został Słowianin. Jan Paweł II 
wiele podróżował, odbył 104 oficjalne pielgrzymki, zainicjował spotka­
nia z młodymi katolikami znane jako Światowe Dni Młodzieży.

Bezcenne zabytki, ciekawe tradycje i wybitne osobistości składają 
się na niepowtarzalny urok Krakowa.

Wg M.Czumy

Słowniczek
Lista Światowego Dziedzictwa Kul­ Список всемирного культурного и 
turowego i Przyrodniczego UNESCO природного наследия ЮНЕСКО 
Rynek Główny Главный Рынок 
Sukiennice Суконные ряды 
targ ярмарка
kościół Mariacki костел Пресвятой Девы Марии
wieża башня
hejnał хейнал
ołtarz Wita Stwosza алтарь Вита Ствоша 
Zamek Królewski na Wawelu Вавельский замок 
jaskinia пещера
Smocza Jama Пещера дракона 
Smok Wawelski Вавельский дракон 
arras гобелен
Królewska Katedra na Wawelu Вавельский кафедральный собор
Kaplica Zygmuntowska часовня Сигизмунда
nekropolia некрополь
dzwon Zygmunta колокол Сигизмунда
płaskorzeźba барельеф
warownia крепость
fortyfikacja укрепления
fosa ров
brama Floriańska Флорианские ворота 
park Planty парк Планты 
kopiec Krakusa курган Крака



Wandy Ванды
Tadeusza Kościuszki Тадеуша Костюшко 
Józefa Piłsudskiego Юзефа Пилсудского 

Muzeum Czartoryskich Музей Чарторийских 
Leonardo da Vinci „Dama z łasicz­ Леонардо да Винчи «Дама с горно­
ką” стаем» 
lajkonik лайконик
kopalnia soli w Wieliczce соляные копи в Величке 
Wadowice Вадовице
papież Jan Paweł II папа римский Иоанн Павел II
