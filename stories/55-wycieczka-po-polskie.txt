POLSKA TURYSTYCZNA
13. WYCIECZKA PO POLSCE

Małe miasto Gniezno w X w. było największym grodem plemienia 
Polan i pierwszą stolicą państwa polskiego. Równie długie dzieje, jak 
samo miasto, ma katedra gnieźnieńska. Pierwsza świątynia, przedromań- 
ska, stanęła tu w X w., romańska powstała w tym samym miejscu w poło­
wie XI w. i to właśnie w niej od 1025 r. odbywały się koronacje władców 
Polski. W XIV w. wzniesiono obecną Archikatedrę Gnieźnieńską Wnie­
bowzięcia Najświętszej Marii Panny.

W Gnieźnie pochowany został pierwszy polski święty -  święty Woj­
ciech. Pochodził z Czech, lecz w 997 r. na prośbę króla polskiego Bolesła­
wa Chrobrego wybrał się na ziemie pogańskich Prusów, gdzie nawracał 
pogan na chrześcijaństwo. Tam poniósł męczeńską śmierć. Chrobry wy­
kupił od Prusów ciało, zapłaciwszy za nie tyle złota, ile ważyły zwłoki. 
Obecnie w katedrze gnieźnieńskiej mieści się tzw. konfesja św. Wojcie­
cha -  srebrna trumna wykonana w 1662 r. przez Petera van der Rennena, 
w której przechowywana jest skrzynka z relikwiami świętego. Ciało świę­
tego zostało wywiezione do Pragi jeszcze w 1038 r., gdy Gniezno naje­
chał książę czeski Brzetysław. W Archikatedrze Gnieźnieńskiej mieści się 
obecnie jeden z najcenniejszych zabytków sztuki romańskiej w Polsce. Są 
to autentyczne drzwi gnieźnieńskie z końca XII w., przedstawiające na 18 
płaskorzeźbach życie i męczeńską śmierć św. Wojciecha.

Poznań również jest związany z początkami państwowości polskiej. 
Od 968 r. miasto było siedzibą pierwszego biskupstwa polskiego. Mimo



wieku miasta większość zabytków pochodzi z okresu renesansu, baroku 
i klasycyzmu, jedynym zabytkiem średniowiecznym na Starym Mieście 
jest Kościół Serca Jezusowego z XIII w. Arcydziełem architektury rene­
sansowej jest ratusz położony pośrodku Starego Rynku. Największą atrak­
cją turystyczną jest zegar na wieży ratuszowej: w południe zza drzwiczek 
12 razy ukazują się bodące się koziołki. Legenda opowiada, że pierwotnie 
zegar na ratuszu został skonstruowany przez mistrza Bartłomieja bez ko­
ziołków. Zegar miał być uroczyście zaprezentowany wojewodzie i z tej 
okazji zorganizowano ucztę. Podczas przygotowań kuchcik spalił sarnią 
pieczeń, chcąc to ukryć, ukradł na łące niedaleko miasta dwa młode ko­
ziołki. Zamiast wystąpić w charakterze sarniej pieczeni, koziołki uciekły 
z kuchni, wbiegły na ratuszową wieżę i zaczęły się trykać rogami. Inna 
wersja legendy dodaje, że to właśnie koziołki zwróciły uwagę mieszczan 
na pożar, od którego niemal nie spłonęło całe miasto. Jakkolwiek było 
w rzeczywistości, na pamiątkę tego wydarzenia wojewoda kazał umie­
ścić koziołki w konstrukcji zegara.

Sprawnym do dziś dziełem mechaniki XVII w. jest Fontanna Nep­
tuna na Długim Targu w Gdańsku. Rzeźbę Neptuna odlano w brązie 
w 1615 r. w stylu manieryzmu flamandzkiego, jest pomyślana w taki 
sposób, aby można ją  było oglądać ze wszystkich stron, cały zespół 
fontanny projektowały przez prawie 20 lat cztery różne osoby. Fontan­
nę uruchomiono w 1633 r., lecz później doświadczyła dwóch radykal­
nych rekonstrukcji -  w latach 1757 -  1761 oraz latach 50. XX w. Ulica 
Długi Targ, na której znajduje się fontanna, jest główną ulicą dawnego 
Gdańska i zachwyca kolorowymi fasadami kamienic odnowionych po 
II wojnie światowej.

Przy ulicy Długi Targ mieszczą się najważniejsze świeckie budowle 
miasta: ratusz i Dwór Artusa. Ratusz Głównego Miasta jest powojenną 
rekonstrukcją. W marcu 1945 r. ratusz został zniszczony. Dzięki stara­
niom konserwatora gdańskiego prof. Ericha Volmara udało się wówczas 
ewakuować i ocalić wiele elementów wnętrz, które dziś składają się na 
wystawę Muzeum Historii Miasta Gdańska. Muzeum otworzono w zre­
konstruowanych wnętrzach ratusza, z których najcenniejszym jest wnę­
trze Wielkiej Sali Rady (Sali Czerwonej), przedstawiającej wystrój z lat 
1593 -  1608. Niestety nie zachowały się prawie żadne pamiątki po pierw­
szym ratuszu z 1298 r.



Niedaleko ratusza jest Dwór Artusa -  budynek z drugiej połowy
XV w. Gościł on zamożnych gdańskich mieszczan, fascynujących się 
obyczajami legendarnych rycerzy Okrągłego Stołu z dworu króla Artura. 
Takie dwory były szczególnie modne w miastach hanzeatyckich, a ich by­
walcy przychodzili tu, by porozmawiać i napić się dobrego piwa. Pierw­
szy Dwór Artusa powstał w Gdańsku w XIV w., lecz w 1477 r. spłonął, 
teraz zwiedzamy późnogotycką budowlę z 1481 r. Wnętrza zdobią kosz­
towne rzeźby, takie jak późnogotycką rzeźba św. Jerzego z 1485 r. Szcze­
gólnie atrakcyjnym zabytkiem jest 12-metrowy kaflowy piec z XVI w.

W trakcie powojennej rekonstrukcji przy Długim Targu i Ulicy 
Długiej zrekonstruowano nie tylko kamienice, ale i ich przedproża. Te 
piękne tarasy prowadzą m. in. do licznych sklepów jubilerskich, gdzie 
można kupić wspaniałe naszyjniki i inne wyroby z bursztynu -  tradycyj­
nego tworzywa gdańskich jubilerów. Według legendy bursztyn pochodzi 
z rajskiego Drzewa Wiadomości Dobrego i Złego, dlatego nazywa się go 
czasem edeńską żywicą. W rzeczywistości jest to kopalna żywica drzew 
iglastych, często wyrzucana w kawałkach przez fale morskie na brzeg. 
Szczególnie słynie z bursztynu Bałtyk, jubilerzy miast nadmorskich zna­
ni są z pomysłów na wspaniałe wyroby -  ozdoby, obrazy, przepiękne dro­
biazgi.

Przy ulicy Piwnej wznosi się największa w Europie średniowieczna 
świątynia z cegły -  Kościół Mariacki. Jego budowę rozpoczęto w 1343 r. 
i ukończono dopiero po 150 latach. W latach 1529 -  1945 świątynia słu­
żyła protestantom, we wnętrzach można zobaczyć zabytki gotyku, ma- 
nieryzmu i baroku. Do dziś sprawnie funkcjonuje zegar astronomiczny 
z drugiej połowy XV w. z ukazującym się w południe korowodem posta­
ci z Adamem i Ewą, apostołami, Trzema Królami i Śmiercią.

Gdańsk to jedno z najstarszych miast w Polsce -  w 1997 r. obchodził 
1000 lat. Wizytówką Gdańska z czasów średniowiecznych jest Żuraw, 
pełniący w średniowieczu dwie funkcje -  bramy miejskiej i dźwigu por­
towego. Jednocześnie są w mieście i jego okolicach pomniki przypomi­
nające o tragicznych wydarzeniach w najnowszej historii kraju.

Dnia 1 września 1939 r. pierwsze strzały II wojny światowej trafiły 
w polską składnicę amunicji na terenie Wolnego Miasta Gdańska. Hitle­
rowcy uważali, że zdobycie placówki liczącej zaledwie 182 osoby załogi, 
będzie łatwym zadaniem. Placówka pod dowództwem majora Henryka



Sucharskiego broniła się przez 7 dni i nocy. Nazwa ulicy -  Obrońców 
Westerplatte -  jest w każdym większym mieście polskim, a ich pomnik 
odsłonięto w 1966 r.

W Gdańsku wzniesiono także Pomnik Poległych Stoczniowców -  
trzy wysokie krzyże ze stali nierdzewnej, upamiętniające robotników za­
strzelonych podczas strajku w grudniu 1970 r. W kościele św. Brygidy, 
który zasłynął na całym świecie jako świątynia „Solidarności”, znajduje 
się pomnik księdza Jerzego Popiełuszki.

Niedaleko Gdańska, w miejscowości Oliwa, znajdują się dwa wspa­
niałe zabytki -  Katedra Oliwska (dawna świątynia cysterska) z XIII w. 
i Park Oliwski. W 1350 r. katedrę odbudowano w formach gotyckich, 
a jej wnętrza wypełniono wspaniałym gotyckim wystrojem. W latach 
1753 -  1788 w miejscowym warsztacie cysterskim najpierw wyrobio­
no, a następnie wbudowano we wnętrza katedry organy, będące wów­
czas największymi organami w Europie. Świątyni nadano rangę katedry 
w 1925 r., gdy Oliwa stała się siedzibą biskupa gdańskiego.

Cystersi założyli również ogród, który stał się początkiem dzisiejsze­
go parku. Powierzchnia parku wynosząca około 10 ha składa się z kilku 
podstawowych części, z których każda powstała w innym okresie. Naj­
pierw w XVII w. powstała francuska, czyli barokowa, część parku z Wi­
dokiem Książęcym. Jest to iluzja optyczna polegająca na tym, iż otoczo­
ny drzewami staw niby łączy się z Zatoką Gdańską. W XVIII w. zgodnie 
z ówczesną modą powstała część angielska parku z krętymi ścieżkami, 
altanami, pawilonami, zbiornikami wodnymi i sztucznymi pagórkami na­
śladującymi dziką przyrodę. W XIX w. park przybiera charakter ogrodu 
dendrologiczno-krajobrazowego, zaś na początku XX w. założono alpi­
narium, cieplarnię i palmiamię. W latach 50. założony został Ogród Bo­
taniczny w Oliwie, w 1956 r. park otrzymał imię Adama Mickiewicza.

Wraz z miastem uzdrowiskowym Sopotem i portową Gdynią Gdańsk 
tworzy aglomerację miejską zwaną Trójmiastem. Rozrywkowymi atrak­
cjami turystycznymi są mola. W Sopocie jest największe w Europie 
i chyba najsłynniejsze, w Gdańsku trochę krótsze, wynosi ok. 100 m. 
Można spacerować po molu i deptakach, podziwiać morze, chodzić do 
restauracji, cukierni i barów.

Z Gdyni i Gdańska statkami białej floty można dotrzeć na półwy­
sep Helski, będący w istocie potężną mierzeją o długości 34 km i sze­



rokości od 200 m do 3 km. Na samym jej końcu leży Hel, z wyniosłą 
latarnią morską, domkami rybackimi i dawnym kościołem poewange- 
lickim. Półwysep Helski stanowi obecnie teren Nadmorskiego Parku 
Krajobrazowego, a w małej miejscowości Jurata, założonej w 1928 r. 
jako elitarne kąpielisko, można podziwiać modernistyczne pensjonaty 
z lat 30.

W 1308 r. liczący wówczas co najmniej 310 lat Gdańsk został za­
jęty przez zakon krzyżacki. Ekspansji krzyżackiej na ziemiach polskich 
doświadczyły co najmniej dwa inne wspaniałe miasta polskie. Obecnie 
będący polskim miastem, do 1457 r. Malbork, założony w XIII w., pełnił 
funkcję stolicy państwa Krzyżaków. W kaplicy św. Anny pod kościołem 
zamkowym spoczywają szczątki 11 wielkich mistrzów. Za czasów świet­
ności Zakonu Krzyżackiego wzniesiono tu kilka olśniewających bogac­
twem architektury zamków oraz Pałac Wielkiego Mistrza, będący zabyt­
kiem budownictwa rycersko-dworskiego z XIV w. Wzniesiony w latach 
1382-1399 pałac stanowi część zespołu budynków zamkowych, składa­
jącego się z Zamku Konwentualnego (Wysokiego), Średniego i Niskie­
go. Ironia dziejów sprawiła, iż budowę wspaniale zdobionego koronkami 
cegielnymi pałacu ukończono tuż przed upadkiem potęgi zakonu na zie­
miach wschodnich.

Unikatową architekturę średniowieczną po czasach potęgi zakonu 
krzyżackiego odziedziczył Toruń. Starówka toruńska od 1997 r. znajduje 
się na Liście Światowego Dziedzictwa Kulturowego UNESCO: zacho­
wała ona wiele autentycznych zabytków oraz oryginalny średniowieczny 
układ ulic prawdopodobnie z XIII w., gdy miasto zostało założone przez 
zakon. Przed wzniesieniem twierdzy w Malborku mieściła się tu stolica 
państwa zakonnego, lecz zamek został zniszczony w 1454 r. Wówczas 
zamożne mieszczaństwo toruńskie zbuntowało się przeciwko władzy za­
konu, miasto przeszło pod panowanie królów polskich. W Toruniu za­
chowały się gotyckie mury miejskie i najpiękniejszy plac miasta -  Rynek 
Staromiejski z ratuszem pośrodku. Ratusz z lat 1391 -  1399 jest potęż­
ną budowlą gotycką, większość kamienic otaczających rynek pochodzi 
z XVII w. Na rynku stoi pomnik Mikołaja Kopernika, dzieło Friedricha 
Tiecka z 1853 r. Przy ulicy Kopernika nieopodal śródmieścia znajduje 
się słynny kupiecki dom hanzeatycki z XV w. Tradycyjnie uważa się, że



właśnie tu 19 lutego 1473 r. przyszedł na świat syn kupca Mikołaj Koper­
nik, autor dzieła „De revolutionibus orbium coelestium” -  „O obrotach 
sfer niebieskich”. Ukazało się w 1543 r. w Norymberdze i spowodowało 
prawdziwą rewolucję naukową. Kopernik przedstawił w swojej rozpra­
wie heliocentryczną wizję wszechświata.

Toruń słynie z wyśmienitych pierników, wyrabianych w mieście 
prawie od 700 lat. Legenda mówi, że w XII w. córka młynarza Katarzy­
na miała przygotować poczęstunek dla króla, który chciał przyjechać 
do Torunia. Pszczoły podpowiedziały je j, by dodała miodu do chleba 
i ciast, królowi pierniki spodobały się tak bardzo, że zaczął je  sławić 
w całej Europie. Do dziś istnieje gatunek pierników zwany Katarzynką 
(obok ponad 20 innych, glazurowanych i nadziewanych). Zgodnie z in­
ną legendą, swoisty kształt piernika wymyślił młody czeladnik, zako­
chany w Katarzynie, córce swego mistrza. Połączył on dwa piernikowe 
serca ślubnymi obrączkami. Obecnie w Toruniu czynne są dwa muzea 
piernika.

Świadkiem i uosobieniem kontaktów kulturowych na przestrzeni 
wieków jeszcze w większym stopniu niż Toruń jest Wrocław. Położony 
na ożywionym skrzyżowaniu europejskim Wrocław przeżył w swojej 
historii zarówno okresy świetności, jak też lata upadku -  po II wojnie 
światowej 70% miasta leżało w gruzach. Trudno wówczas było uwie­
rzyć, że uda się odbudować liczne zabytki Wrocławia. Miasto zostało 
założone przez Czechów w X w., w 1000 r. stało się siedzibą polskiego 
biskupstwa. Najstarszymi zachowanymi dziełami architektury sakralnej 
są budynki klasztornego zespołu kanoników regularnych ufundowane­
go w pierwszej połowie XII w. i późnoromański kościółek św. Idziego, 
wzniesiony w latach 20. XIII w. Obydwa zabytki znajdują się na Pia­
sku -  małej wysepce połączonej mostem z Ostrowem Tumskim, wyspą 
odrzańską, gdzie zaczęła się historia miasta. Od 1335 r. Wrocław należał 
do korony czeskiej, w 1526 r. miasto włączono w obręb monarchii Habs­
burgów.

Odbudowana wrocławska starówka zwraca uwagę przede wszyst­
kim licznymi arcydziełami architektury późnego gotyku oraz neogotyku 
z XIX w. Jeden z największych w Europie rynków otaczają kamienice 
z różnych epok, od renesansu po secesję, w piwnicach prawie każdej



z nich są pozostałości oryginalnej zabudowy miasta z XIV -  XV w. Jed­
nym z klejnotów świeckiej architektury gotyckiej jest zajmujący środek 
rynku ratusz wrocławski, który przeszedł dwie przebudowy -  w latach 
1470 -  1510 i 1871 r., lecz zachował niepowtarzalną spójność architek­
tury gotyckiej. Na placu przed ratuszem stoi pomnik znanego komedio­
pisarza Aleksandra Fredry, dzieło Leonarda Marconiego z 1876 r. Co 
wspólnego ma lwowianin Fredro z Wrocławiem? Po zmianach granic 
po II wojnie światowej znaczna część polskiego dziedzictwa kulturo­
wego ze Lwowa przeniesiona została do odzyskanego od Niemiec Bre­
slau -  Wrocławia. Znalazł się tu między innymi Zakład Narodowy im. 
Ossolińskich -  działające od 1827 r. we Lwowie centrum do gromadze­
nia polskiego piśmiennictwa i muzealiów. Kolejnym słynnym budyn­
kiem Wrocławia związanym z kulturą i nauką jest barokowa budowla 
Uniwersytetu Wrocławskiego, której perłą jest Aula Leopoldina z lat 
1728 -  1741. Pełna sztukaterii, dekoracji snycerskich, złoceń, rzeźb 
i malowideł aula gościła w czasach pruskich aż siedmiu noblistów, 
w tym Маха Borna.

Dodatkową ciekawostką Wrocławia są liczne rzeźby krasnali o róż­
nym kształcie i wielkości, dlatego jest nazywany przez turystów krainą 
krasnali. Inną atrakcją miasta zarówno dla dzieci, jak i dorosłych, jest naj­
starszy i największy w Polsce ogród zoologiczny. W latach 1965 -  2006 
dyrektorem wrocławskiego zoo był dr Antoni Gucwiński. Od 1971 r. 
wraz z żoną Hanną prowadził w telewizji publicznej program „Z kamerą 
wśród zwierząt”, który zwiększył popularność ogrodu zoologicznego.

Oprócz zabytków o niepodważalnym znaczeniu historycznym 
w Polsce są piękne krajobrazy. Na Wyżynie Krakowsko-Częstochow­
skiej położone jest pasmo wapiennych skał jurajskich, na szczytach któ­
rych mieszczą się niby orle gniazda ruiny zamków: Olsztyn, Mirów, Bo­
bolice, Ogrodzieniec. Te majestatyczne zamki średniowieczne popadły 
w ruinę w dobie potopu szwedzkiego, obecnie przyciągają miłośników 
turniejów rycerskich i wielbicieli malowniczych zdjęć. W Ojcowskim 
Parku Narodowym znajduje się niezwykła formacja skalna o wysokości 
około 25 m -  Maczuga Herkulesa, nazwana tak ze względu na charakte­
rystyczny kształt.

Położone nieopodal Tatry słyną z krajobrazów wysokogórskich. Na 
halach -  łąkach porośniętych niską trawą i położonych na wysokości



od 1800 m do 2300 m nad poziomem morza -  nadal trwa wypas owiec. 
Hodowla owiec i przerób wełny były niegdyś podstawowymi zajęciami 
górali podhalańskich. Obecnie ludność miejscowa aktywnie uczestniczy 
w turystyce. Dla przybyszy z równin ciekawostką są obyczaje Podhalan, 
ich gwara i tradycyjny strój. Strój męski składa się z haftowanych we 
wzory-parzenice białych sukiennych portek z bacowskim szerokim pa­
sem skórzanym, guni i czarnego kapelusza. Uzupełnienie stroju męskie­
go stanowi ciupaga -  laska z toporkiem. Strój Podhalanki to kwiecista 
spódnica, koszula zdobiona haftami, szamerowany gorsecik oraz wełnia­
na chusta w róże.

Charakterystyczne drewniane domy z bali na zrąb, jak też tradycyjne 
wyroby snycerskie i kowalskie, malowanie na szkle i hafciarstwo wraz 
z tradycyjnymi strojami tworzą niepowtarzalny styl zakopiański. Folk­
lor Tatr stał się źródłem inspiracji dla utworów literackich i plastycznych 
Stanisława Wyspiańskiego, malowniczy krajobraz górski -  dla liryków 
i opowiadań Kazimierza Przerwy-Tetmajera. Skarby muzyki góralskiej 
pieczołowicie przechowali w swoich utworach Karol Szymanowski 
i Wojciech Kilar.

W innej części Polski, na Mazurach, niedługo ma powstać park naro­
dowy. Pojezierze Mazurskie to największe skupisko jezior w Polsce: 20% 
powierzchni Krainy Wielkich Jezior stanowią jeziora i łączące je  kanały. 
Znajduje się tu największe jezioro w Polsce -  Śniardwy, o powierzchni 
106 km2. Nad jeziorem Łuknajno utworzono unikatowy nawet na ska­
lę europejską rezerwat dzikich łabędzi. Oprócz licznych jezior, dookoła 
których mieszczą się ośrodki wypoczynkowe i pola namiotowe, Mazu­
ry oferują dużo ciekawostek turystycznych. W Mikołajkach znajduje się 
główny port jachtowy Mazur, gdzie można wynająć motorówki, jachty, 
żaglówki, kajaki. W pobliskich miejscowościach można obejrzeć zabytki 
z okresu panowania krzyżaków (zamek z 1394 r. w Rynie wzniesiony na 
zlecenie wielkiego mistrza Konrada Wallenroda) lub z epoki świetności 
Prus (twierdza Boyen w Giżycku). W miejscowości Wojnowo są liczne 
pamiątki po staroobrzędowcach, w leśniczówce Pranie nieopodal działa 
muzeum poety Konstantego Ildefonsa Gałczyńskiego, który spędził tu 
ostatnie dni swojego życia.

Wg T.Czemiewicz-Umer i M.Omilanowskiej



Słowniczek

Gniezno Гнезно
święty Wojciech святой Войтех 
relikwie мощи
Archikatedra Gnieźnieńska Гнезненский кафедральный собор 
drzwi gnieźnieńskie Гнезненские врата 

Poznań Познань
zegar na ratuszu часы на ратуше 

Trójmiasto Трехградье 
Gdańsk Гданьск 
Gdynia Гдыня 
Sopot Сопот 

Gdańsk Гданьск 
molo пирс
Ulica Długa улица Длуга 
Długi Targ улица Длуги Тарг 
ratusz Głównego Miasta ратуша Главного города 
Dwór Artusa Двор Артуса 
Fontanna Neptuna фонтан Нептуна
Bazylika Mariacka Базилика Успения Пресвятой Девы 

Марии
park Oliwski Оливский парк
Katedra Oliwska Оливский кафедральный собор 
Pomnik Poległych Stoczniowców Памятник погибшим работникам 

судоверфи 
Westerplatte Вестреплатте 
bursztyn янтарь 

Malbork Мальборк / Мариенбург
zamek krzyżacki замок тевтонских рыцарей 

Toruń Торунь
średniowieczna zabudowa средневековая застройка 
pomnik Mikołaja Kopernika памятник Николаю Копернику 
toruńskie pierniki торунские пряники 

Wrocław Вроцлав
Ostrów Tumski Тумский остров 
największy ratusz самая большая ратуша 
krasnal гном 
zoo зоопарк



Wyżyna Krakowsko-Częstochow- Краковско-Ченстоховская возвышен 
ska ность

skały jurajskie юрские скалы 
Maczuga Herkulesa Булава Геркулеса 
zamek w Ogrodzieńcu замок Огродзенец 

góry Tatry горы Татры 
Zakopane Закопане 
górale горцы 

Mazury Мазуры
Kraina Wielkich Jezior Край великих озер

