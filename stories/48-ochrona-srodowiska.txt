PUSZCZA BIAŁOWIESKA
6. OCHRONA ŚRODOWISKA

Lasy pierwotne Niziny Europejskiej były siedliskiem zarówno dla 
potężnego żubra o wadze do 1 tony, jak też dla małego szarego konika
0 włochatych nogach -  tarpana. Ich losy są zawiłe, jednocześnie pełne dra­
matyzmu i optymizmu. Dziś żubr jest największym i co jest najważniej­
sze żyjącym ssakiem europejskim. W 1860 r. w Białowieży odnotowano 
największe pogłowie żubra w historii nowożytnej -  1500 osobników. Po
1 wojnie światowej zwierzę było szczególnie zagrożone, w 1929 r. spe­
cjaliści polscy sprowadzili z ogrodów zoologicznych w Szwecji i Niem­
czech parę żubrów i rozpoczęli prace nad restytucją gatunku. W 1939 r. 
w puszczy było 16 żubrów, od 1952 r. większe pogłowie zwierząt znala­
zło się na wolności.

Historia ratowania tarpana była bardziej dramatyczna. W 1780 r. kil­
ka tarpanów trafiło do zwierzyńca hrabiów Zamoyskich, co miało decy­
dujący wpływ na dalsze losy konika. W 1808 r. wskutek powszechnej 
biedy koniki rozdano miejscowym chłopom. W 1918 r. niedaleko Mirgo-



roda (na Ukrainie) zmarł ostatni tarpan stepowy. Dopiero w latach 1930. 
w Polsce rozpoczęto pracę nad odrodzeniem rasy dzikich tarpanów leś­
nych i z gospodarstw chłopskich zabrano koniki polskie. Stwierdzono, 
że ta rasa powstała w wyniku krzyżowania się zwykłych koni z dzikimi 
tarpanami rozdanymi kiedyś po gospodarstwach.

Ocalone konie występują obecnie w Puszczy Białowieskiej, jak też 
występuje dużo innych gatunków o mniej smutnych losach: wilki, lisy, 
dziki, łosie, jelenie. Sama puszcza również jest fragmentem dużego ob­
szaru leśnego. Pierwsza wzmianka o puszczy pojawia się w latopisie 
ipatiewskim w 983 r. Do XIII w. Puszcza Białowieska była częścią du­
żego lasu rozlegającego się od okolic Grodna i Polesia. W XV w. po raz 
pierwszy dokonano podziału formalnego puszcz oraz przydziału ich do 
dworów książęcych. Nazwa Puszcza Białowieska pojawiła się począt­
kowo jako określenie części Puszczy Kamienieckiej od nazwy dworu 
w Białowieży. Lasy przydzielone do dworów powoli niszczono. To co 
dziś nazywamy Puszczą Białowieską stanowi fragmenty dawnych puszcz 
Swisłockiej, Ladzkiej i Białowieskiej.

Do 1569 r. puszcza znajdowała się na terenie Wielkiego Księstwa 
Litewskiego, po unii lubelskiej stała się terenem granicznym Korony. 
Dziś 620 km2 starego lasu leży w granicach Polski, natomiast reszta
0 powierzchni 1500 km2 należy do Białorusi. W 1992 r. część białoru­
ską puszczy jako Park Narodowy Puszcza Białowieska wpisano na Listę 
Światowego Dziedzictwa UNESCO, w 1997 r. przyznano mu dyplom 
Rady Europy. Powierzchnia parku na terytorium Białorusi stanowi ponad 
100 000 ha. Z Puszczą Białowieską wiąże się jedno z najważniejszych
1 najbardziej kontrowersyjnych wydarzeń w najnowszych dziejach Euro­
py Wschodniej. W 1991 r. na terenie rezydencji rządowej Wiskuli podpi­
sano układ białowieski, na mocy którego rozwiązano ZSRR.

Informacje dotyczące ochrony puszczy pojawiają się w XV w., gdy 
powstała specjalna służba ochrony lasu -  osoka. W 1538 r. król Zyg­
munt Stary wydał prawo zabraniające wszelkich łowów w Puszczy Bia­
łowieskiej, oprócz królewskich. Za złamanie tego prawa groziła kara 
śmierci. W 1589 r. za czasów Zygmunta III Wazy puszczę zaliczono do 
królewskich dóbr stołowych. W Puszczy Białowieskiej polowali królo­
wie Zygmunt August, Stefan Batory, August II, August III i Stanisław 
Poniatowski.



Po rozbiorach Rzeczypospolitej rosyjska cesarzowa Katarzyna II, 
a następnie Paweł I zaczęli rozdawać dobra puszczańskie dygnitarzom. 
Las zaczęto wycinać, w 1811 r. duży obszar spłonął w pożarze, po któ­
rym zniszczenia dokończył przemarsz wojsk napoleońskich. Uświado­
miwszy sobie ogrom strat, władze carskie przywróciły służbę ochrony, 
zaś w 1820 r. wydały zakaz polowania na żubry i wycinania lasu. Wyręby 
wznowiono w drugiej połowie XIX w., wtedy też zaczęto urządzać polo­
wania carskie w puszczy. Powstał nieudany pomysł sprowadzenia z Sy­
berii, Kaukazu i Europy dużej liczby zwierzyny, przede wszystkim łosi, 
danieli i jeleni, co poważnie zmieniło faunę lasu i niekorzystnie odbiło 
się na jego florze.

Kolejne wojny -  I wojna światowa, wojna polsko-bolszewicka i II 
wojna światowa -  zadały puszczy poważne straty, szczególnie te zwią­
zane z eksploatacją drewna. W 1919 r. w Polsce powołano Państwową 
Tymczasową Komisję Ochrony Przyrody, w 1925 r. przekształcono ją  
w Państwową Radę Ochrony Przyrody. Dnia 10 marca 1934 r. Sejm Rze­
czypospolitej Polskiej uchwalił pierwszą ustawę o ochronie przyrody, 
która na zawsze zmieniła status Puszczy Białowieskiej, jak też wielu in­
nych stref chronionych. Po I wojnie światowej w Polsce istniało 39 rezer­
watów przyrody o łącznej powierzchni 1469 ha, do 1939 r. pojawiło się 
kolejnych 211 rezerwatów o powierzchni 43 512 ha. Za czasów PRL za­
łożono 23 parki narodowe i ponad 100 parków krajobrazowych (w chwili 
obecnej jest ich 120), zwiększono również liczbę rezerwatów przyrody.

Obecnie w Polsce obowiązuje Ustawa o ochronie przyrody z dnia
16 kwietnia 2004 r., istnieje Ministerstwo Środowiska oraz stanowiska 
Głównego i Wojewódzkich Konserwatorów Przyrody, odpowiedzialnych 
za wcielenie przepisów w życie. Formy ochrony przyrody w Polsce dziś 
są szczególnie różnorodne: od ochrony gatunkowej zwierząt i roślin (ob­
jęto nią m. in. żubra, bobra, łosia, łabędzia i sokoła wędrownego) po parki 
narodowe. Razem strefa ochrony ścisłej stanowi 683 km2, powierzchnia 
wynosi 3000 km2.

Oprócz ochrony przyrody rezerwaty oraz parki narodowe i krajobra­
zowe pełnią ważną funkcję popularyzacji wiedzy o rzadkich gatunkach 
i krajobrazach chronionych, a jednocześnie są obiektami turystycznymi. 
Niedaleko Białowieży znajduje się rezerwat pokazowy żubrów, gdzie 
można zobaczyć również koniki polskie spokrewnione z dawnymi tarpa­



nami, wilki, dziki, łosie, jelenie i samy. W rezerwacie są również żubro- 
nie -  mieszańce żubra i bydła domowego. Celowego skrzyżowania ga­
tunków dokonano po raz pierwszy w połowie XIX w. Po 1958 r. w Polsce 
rozważano możliwość szerszego zastosowania żubroni w gospodarce, 
w tej chwili jednak nie hoduje się ich w tym celu. Żubroń jest zwierzę­
ciem większym od żubra, jego waga może osiągać 1200 kg.

Kolejną atrakcją puszczy są drzewa pomnikowe, do których prowa­
dzą poszczególne szlaki turystyczne. Średni wiek drzew w puszczy wy­
nosi ponad 100 lat, szczególną zaś atrakcję stanowią dęby liczące ponad 
500 lat, sosny w wieku ponad 300 lat i świerki w wieku ponad 200 lat. 
W puszczy prowadzi się rejestr drzew pomnikowych, do którego wpisuje 
się głównie dęby, z których każdy ma swoje imię. Najgrubsze to Dąb 
Maćka (obwód pnia wynosi 727 cm) i Dąb Jacka Wysmułka (701 cm). 
Pierwszy z nich jest najwyższym dębem w Polsce -  41 m, drugi jest tro­
chę niższy -  32 m. Swoje imię Dąb Jacka Wysmułka otrzymał od imie­
nia leśnika i miłośnika przyrody, który odkrył go w puszczy w 1976 r. 
W ostatnich latach zginęło dość dużo starych drzew, w 1992 r. nadwątlo­
ny przez grzyb pasożytujący uschnął Dąb Beczka, w 2009 r. runął pod na- 
porem wiatru Krzyż Południa. Zachwyca swoją żywotnością kilka dębów
o nazwie Dąb Car w polskiej i białoruskiej częściach puszczy.

Na terenie puszczy, zarówno po stronie białoruskiej, jak też po stro­
nie polskiej są nowoczesne Muzea Przyrody. Dodatkową atrakcją biało­
ruskiego parku narodowego stała się siedziba Dziadka Mroza, którą co 
roku odwiedzają setki turystów.

Słowniczek CD

ekologia экология
środowisko окружающая среда 
zasoby naturalne природные ресурсы 
siedlisko среда обитания 
zagrożony исчезающий 
restytucja восстановление 
gatunek вид
krzyżować się скрещиваться
występować обитать
objęcie ochroną введение заповедного режима



zakaz запрет
strefa chroniona природоохранная зона
strefa ochrony ścisłej особо охраняемая природная территория
park krajobrazowy ландшафтный парк
drzewo pomnikowe реликтовое дерево
zanieczyszczenie загрязнение
emisja выброс
dwutlenek węgla углекислый газ 
efekt cieplarniany парниковый эффект 
dziura ozonowa озоновая дыра 
globalne ocieplenie глобальное потепление
